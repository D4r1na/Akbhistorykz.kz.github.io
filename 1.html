Akbhistory.kz
<html>
<head>
	<title>Akbhistory.kz</title>
	<meta charset="utf-8">
	<link rel="stylesheet" href="style.css">
</head>
<body>

	<div id="header">
		<a href="index.html">Басты</a> <span>|</span>
		<a href="3.html">Галерея</a> <span>|</span>
		<a href="4.html">Тест сұрақтары</a> <span>|</span>
		<a href="lenta.html">Тарих лентасы</a> <span>|</span>
	</div>

	<div id="content">
		<h1><b>Ақтөбе облысының жалпы тарихы </b></h1>
	
		<div id="center">
			<img src="img/49.png"></img>
			<div id="box_text">
			
			Актөбе қаласының тарихы
Кіріспе 
Евразия деп аталатын алып құрлықтың Тынық мұхиттан Қара теңізге дейінгі кең байтақ далалық аймақтарында есте жоқ ескі замандардан өмір кешіп, бүгінге дейін жалғасқан ұлттар мен ұлыстардың бірде жаугершілік , бірде ауа-райы себепті бірде бірігу , бірде бөліну тарихының айқыш-ұйқыш түскен іздерінің айқын табы Ақтөбе облысы өңірінде де сайрап жатыр. Бұл жерден орта ғасырларда батыс пен шығысты жалғастырған әйгілі керуен жолы өткен. Ресей жағынан тартылған ұлы сапар Ойылдың төменгі ағысы Сағызды бойлап Оңтүстік бағыттағы сан алуан тілдесуді сөйлеп , сан-алуан ғұмыр кешкен, сан-алуан жұртқа жеткен. Осы аймақтың үстімен алыс Алтайда «хұн» болып тіршілік еткен тегі көне түркіге тартатын этностың сиянбилер билігін мойындамай батысқа бет бұрған бөлігі кейін «ғұндар» деген қаһарлы атаумен бүкіл Еуропаны қалтыратқан Аттиланың жасақтары жүрді. Олар әрине , иесіз , елсіз жерлермен жүрген жоқ. Мұнда да тарихы, кем дегенде , тас дәуіріне кетіп , өсуі мен өркендеуі сол замандардың жағдайлары мен талаптарына ыңғайланып өмір сүрген қауымдар болатын. Алайда сол көне дәуірлердің, әсіресе археологиялық есткерткіштері тым аз зертелгендіктен Атыраудан Аралға дейінгі ұлан ғайыр аралықтың тарихында ақтаңдақ беттер әлі көп. Археологиялық зерттеулердің Қазан төңкерісіне дейінгі кезеңдері мардымсыз болғаны белгілі. Бұл саладағы кейінгі істер, негізінен республиканың орталық  және оңтүстік өңірлеріне ойысып, елдің батыс бөлігі, оның ішінде Ақтөбе аймағы назардан тыс қалды. Оның негізгі себептерінің бірі- республиканың орталығы мен оңтүстігін ерекше көрсету мақсаты емес, сол аймақтар, жөніндегі көне мәліметтердің әсіресе шетелдік жазба әдебиеттерде неғұрлым молырақ сақталуынан еді. Қазақ жеріндегі тарих пен көне мәдениетті зерттеуде аталған әлгі екі өңір туралы мол мағлұматтар беретін қытай, парсы, араб жазбалары елеулі роль атқарды. Соның өзінде там-тұмдап жеткен көздерден көненің Ақтөбе жеріндегі ошақтары да ескіні танып-білудің өзіндік ерекше мысалдары бола алатындығын аңғартады. Ахеменид дәуірінің патшалары: бірінші Дарий / б.з.б.552-486 ж.ж/ және Ксеркс/б.з.б 486-465 ж.ж/  жазбалары, Ктесидің «Персия тарихында», Страбонның «Географиясында» қазақ жерінің ертедегі этностары туралы біршама құнды деректер болғанмен маңызды да нақты материалдар  X ғасырдағы араб географы әрі саяхатшысы әл-Истархидің өзінен бұрынғы әл-Балхидің неғұрлым ертедегі, бізге дейін жетпеген географиялық еңбегінің өңделген және толықтырылған нұсқасы болып табылатын «Жолдар мен мемлекеттер туралы кітабында», тағы да арабтың екі саяхатшысы Ибн Фадлан мен Әбу Дулафтың «Жазба»/Рисала/ деген туындасында баяндалған.Үстірт,Жайық бойындағы қазіргі батыс облыстар жерлерін мекендеген печенегтерге, башқұрттарға және оғыздарға қатысты этнографиялық сипаттағы мәліметтер берген. Сондай-ақ араб тарихшысы, әрі географ әл-Масудидің еңбектерінде де Қазақстанның батысында болған / IX ғасырдың екінші жартысы / тарихи оқиғалар баяндалған. Бұл жерде Қазақстан тарихының өткен-кеткенінен хабар беретін әдебиеттердің батыс аймаққа қатысы барлары ғана аталып  отыр.Мұндай әдебиеттер бергі уақыттарда да отандық және шетелдік ғалымдардың еңбектері арқылы пайда болды.Жалайыр тайпасынан шыққан түркі тарихшысы Қадырәлі бек 1602 жылы ауызша аталып келген тарихи аңыздар мен Рашид ад-Диннің / XVI ғ./тарихи жинағы негізінде құрастырған “Оқиғалар жинағы ”, Хиуа ханы Әбілғазының / XVII ғ./ “ Түріктер шежіресі ” кітаптарында түрік этнонимдерінің этимологиясы қамтылып, тарихи география әңгімеленеді. Ресей тарихшылары В.Н.Татищевтің, Н.М.Карамзинің, С.М.Соловьевтің, В.Г.Василевскийдің, Н.Аристовтың, А.Вамьиридің, А.Левшин мен Н.И.Городековтың, В.В.Радловтың, В.В.Бартольдтің, еңбектерінде осы өңірде өмір сүрген қазақ  рулары мен тайпалары туралы мәліметтер мол. Сондай-ақ А.Ю.Якубовский мен С.П.Толстовтың.  С.И.Руденконың, Ә.Марғұланның, М.Қадырбаевтың, М.И.Артамонтовтың, С.А.Плетневаның, Г.А.Федоров-Давыдовтың, Л.И.Гумелевтің еңбектері жалпы түркілік те, жалпы аймақтық та тарихты тану мен игерудің тамаша құралдары болып табылады. Сөйтсе де осы аталған бағалы , құнды еңбектердің ешқайсысы да өнірдің ертедегі гоминидтер мекендеген кезеңдерінен бергі тарихи іздерін толық ашып беретіндей айқын картина жасай алмайды. Оның себебі аталған еңбектердің, зерттеулердің әлсіздігінен емес, олардың қай-қайсысы да баға жетпес құнды деректер, оның себебі - өлкені ғылыми зерттеудің мақсатты жүйесі болмағандығында. Зерттеулерге қарағанда бұдан 1,5 -1 млн. жыл бұрын Каспий маңы ойпатының ашық кеңістіктерінде, Тұран далаларында гоминидтердің тұрақтары болған. Тас ғасырының аяғына қарай далалық -орманды далалық өңірде жылқы, қояң су тышқаң құндыз, қасқыр, түлкі, аю, қабан, елік, бұлаң қарақұйрық, киік, бизоң тур секілді жабайы жануарлар көбейіп, тұрғындардың өмірінде аң аулаудың жеке әдістері жетекші маңыз алды. Осымен байланысты қоныс аудару енді аң аулау мақсатына тәуелді болды. Қазақ тарихында Ақмола облысының бір ауданы бойынша аталған “Атбасар мәдениеті” деген атау бар. Ол сол жердегі ертедегі тұрақтардың мейлінше шоғырланған жері. Оның таралған аумағы далалық өңірдегі Есіл өзенінің аңғары мен қазақтың ұсақ шоқылы өңірінің солтүстік батыс бөлігі. Бүл мәдениет б.з.б. VII мыңжылдықтың аяғы - VI мыңжылдықтың басында Арал өңірінің немесе шығыс Каспий маңы өңірінің тұрғындары араласуы жағдайында жергілікті мезолит тайпаларының кельтеминер және ойықты мәдениеттері негізінде қалыптасқан. Бүгінде аталған өңірде сақталып қалған іздерге қарағанда тұрғын үйлері жеңіл, жердің бетіндегі сипатта болған. Бұлар көлемі 25 шаршы метрден аспайтын дөңгелек және төрт бүрышты лашық түріндегі құрылыстар еді. Неолит дәуірінде байқала бастаған шаруашылық өзгерістері б.з.б. II мыңжылдықтың аяғында - I мыңжылдықтың басында далалық өңірдегі тұрғындардың көпшілігін мамандануға ықпал етіп, көшпелі мал шаруашылығына көшірді, енді ұзақ уақытқа арналған қоныстарда сумен жабдықтаудың жаңа әдісі - қүдық қазу шығады. Қола дәуіріндегі экономиканың басты-басты екі бағыты болып табылатын мал шаруашылығы мен металлургияның тез дамуы өндіргіш күштердің өсуіне, қоғамдық еңбек мамандануының күшеюіне, қоғамдық өмірдегі ірі өзгерістерге жеткізді, жеке отбасылар оқшауланды, отбасылық меншік кеңейді, рулық қауым ішінде мүлік теңсіздігі өсті. Қола дәуірінде Сібірдің, Жайық өңірінің, Қазақстанның және Орта Азияның ұлан-ғайыр далаларын тегі жағынан және тарихи тағдырларының ортақтығы жағынан туыс тайпалар мекендеді, өзіндік үлгідегі жарқын мәдениет қалдырды. Бірінші ескерткіштің табылған жері Ачинск маңындағы Андронов селосының атауына қарай бұл мәдениет ғылымда шартты түрде «Андронов мәдениеті» деп аталады. Оның мәдени-тарихи қауымының негізгі орталықтарының бірі - Қазақстан аумағы. Археологиялық деректер андроновтық тұрғындардың басым көпшілігі отырықшылық өмір сүргенін көрсетеді. Қоныс-мекендері кең жайылма шалғыны бар өзендердің жағаларына орналасты. Олардың жанынан әртүрлі шаруашылық жайлар мен мал қамайтын қашалар салынды. Бұл қоныс-мекендерге мал бағу кәсібі басым малшылық-егіншілік шаруашылығының кешенді сипаты тән болды. Осы тұста металдан жасалған еңбек қүралдары, қарулар және сәндік заттар: ұңғысы бар, дүмі шығыңқы балталар, сағасында ойығы бар пышақтар, балға-шоттар, найзалар мен жебелердің өзгеше ұштары, білезіктер, айналар, моншақтар көп тарады. Тұрқы әртүрлі тас қоршаулар түрінде зираттар тұрғызды, олар тікбұрышталып, дөңгелектене, сопақталып қоршалатын болды. Кейде бұлардың орнына обалар үйілді. Сәндік заттардың андроновтық тайпалар мәдениетінен тараған ерекше түрлері: алтын жапырақшадан бір жарым қайырым бүктеліп жасалған сырғалар, бас киімге және басқа да киімге тағылатын “көзілдірік тәрізді" және “табан із" тәрізді сәнді салпыншақтар, қақтама өрнек тағалар, шеттері өрнектелі түйілген білезіктер болды Өндіріс техникасының дамығандығы және қола заттар балшық ыдыстар түрлерінің әдемілі мәдениет деңгейінің жоғары болғандығын көрсетеді. Андронов мәдениетін, негізінен, екі кезеңге: федоровтық және Алакөл деп бөліп қарау бар. Алакөлдік кезең андроновтық тайпалардың дамыған шағы болып табылады. Ақтөбе аймағына екі кезеңдік осы мәдениеттің алакөлдігі тән делінеді. Ер адамның көсем және жауынгер ретінде рулық қауымның басшысы болуы, патриархалдық қатынастардың орнығуы, табиғат күшін құдірет деп біліп күнге, отқа, жануарлар мен өсімдіктерге табыну қола дәуірінің құбылыстары. Андроновтық мәдениеттің Ақтөбе өңірі де жататын алакөлдік кезеңдегі көшпелі шаруашылыққа қолайлы жерлердің аздығынан құнарлы шүйгін аймақтарға бір тайпаның орнына екінші тайпа келіп, үздіксіз пайдалануда болды да замандар ағымында көп қабатты ескерткішті аймақтарға айналды. Археологиялық қазбалар осылай дейді.  Ақтөбе облысы территориясындағы алғашқы архео-логиялық зерттеулер осыдан 114 жыл бұрын басталған болатын. Оны 1887-1888 ж. орыс археологі Ф.Д. Нефедов жүргізді. Оның осы жылдары атқарған істері жөніндегі есебі Мәскеуде 1899 жылы жарық көрген “Шығыс губернияларының археологиясы бойынша материалдардың” үшінші томында жарық көрді. Ф.Д.Нефедовтың баяндауы бойынша Оралдың шығыс етегіндегі алғашқы қазба жұмыстарын 1864 жылы Челябинск уезінде Р.Г.Игнатьев бастаған. Ал Торғай мен Орал облыстарының далалары 1884 жылға дейін археологтар үшін беймәлім болатын. Сол Ф.Д.Нефедов пен К.А.Фишердің 1884 жылы Електің сол жағасындағы Тамарөткел деген жердең “алтын” қорғанды қазуынан кейін археологтар Торғай даласына мықтап назар аударды. Ф.Д.Нефедов жоғарыда айтылған есебінде облыстың қазіргі шекарасы тұсында бірнеше тарихи ескерткіштер мен археологиялық орындар барын еске салған. Олар: Ұлыборсық құмы бағытында ертеде болған Балғасын қаласының қалдықтары. Қала күйдірілген кірпіштен салынған бірер жеке ғимараттар болмаса, негізінен құм астында қалған. Осы жерге кейін 1897 жылы келген А. Матов және 1907 жылы келген И.А.Кастанье бір кездері Балғасын деп аталған мұнараның енді тек қалдықтарына ғана кезіккен Бұл -1960 жылы жарық көрген Қазақстан археологиясы картасы кадастарында № 2024 санымен тіркелген. Орынбордан Ақтөбе бекінісіне қарай бағытталған жол бойымен 185 верст жердегі бесжұлдыз формалы қорған сипатталған. Ескерткіш Мәртөк ауданы мен Қарғалы ауданының шекарасында. Ф.Д.Нефедовтың ескертуі бойышіа өте-мөте құнды олжа - Қиыл-Ойыл болысының № 17 аулында мал үшін шұңқыр қазып жатқанда табылған адам мен жылқының қаңқалары, олардың қасына қойылған күміспен, алтынмен апталған ертұрман және өліктің аузына салынған алтын ырым зат. Ол жер Қиыл өзені сағасының оң жағындағы 9-19 верст қашықтықтағы Батпақты деген жер деп көрсетілген. 1887 және 1988 жылдары қазба жұмыстары Орынбор қаласының шығыс жағындағы Нежинск мен Нижне-Озерск елді мекендері аудандарында, Торғай облысына қарасты Илецк уезінің 4-пунктінде және Тұзтөбеге таяу жерде жүргізілді. Елек алқабындағы қазбалар Ақтөбе уезінің батыс шекарасы бойымен өзеннің сол жағалауында орналасқан. Олардың шығыс жағындағы шеткерісі - 6 қорғаны қазылған Торғай облысындағы Елекуезінің № 1 Қаратоғай болысы аулына жақын Қарабұтақ өзені маңайы. Тұзтөбеден Ақтөбе бекінісіне қарай бағыт алған жолдың 65 верст қашықтығындағы осы жерде 500 шамасы обалары бар көлемді зират жатты. “...Алайда 1888 жылы кәрі көз қариялар да естіп, білмеген үрейлі дауыл тұрып, жүзге жуық обалардан басқаларын қиратып, жермен жексен етіп кетті. Бұл ескерткіш қазіргі Сагарчин станциясының қасында, Ақтөбе облысының батыс шекарасынан 15-20 км шамасында. Әлгі дүлей дауылдан кейін сұрастырып жиналған материалдар мен сау қалған 6 обаны қазу жұмыстары әртүрлі тарихи маңызы бар аса қызықты заттық материалдар берді”. Ф.Д.Нефедов “алтын” қорғаннан табылған материалдарды скиф /сақ/ замандарына теліді, ал Пчельник дейтін жерде қазылған қорғаннан табылған заттарды Абдолла ханның тұсында соғылған бұхарлық монеттерге қарап Х-ХІ ғасырларға жатқызды. Жоғарыда аталған № 1 Қаратоғай болысының ауылы қасынан қазылған обаның дауылдан құлаған бірі қатпар қабатынан андрон мәдениетіндегі алакөл кезеңінің жерлеу рәсімі болғандығы дәлелденді. Мұнда зиратқа өлікпен бірге ішінде өсімдіктен жасалған тағамы бар өрнекті қүмыра, әйелдердің мыс қаңылтырға оралған күміс пен алтынды сырғасы мен салпыншақ жүзік түріндегі әшекейлері қойылған. Олардың жасы б.з.б. екінші мың жылдықтың үшінші ширегі, яғни андрон мәдениетінің алакөл кезеңі. Осы қорымда әйелдердің одан кейінірек замандардағы да әшекей, сәндік заттары кезікті. Ол, мысалы, қоладан құйылған шағын айнаның сынықтары, сырғалар. Мұндай айналар XII-XIII ғасырларға, сырғалар VIII-XIV ғасырларға тән. Археологтың есебінде Мертвецов поселкасы мен Елек қорғанының арасында бір-бірінен 3 верст қашықтықта 2 бекініс бары баяндалады. Олар ішінде шөп өсіп кеткендіктен адамның тұрағы ретінде із-белгі қалмағаң биіктігі 2 аршынға дейін жеткен /1,4 м/ төрт бұрышты топырақты жалдар. Кейінірек, дәл осындай бекіністі топограф Баннов әлгінің шығыс жағынан қазіргі Родниковка селосы қасынан кезіктірген. Зерттеулер көрсеткендей, Төрткүл, Төртбұрыш, немесе Қора деп аталалатын мұндай құрылыстар қазақ халқының монғол шапқыншылығына дейінгі отырықшылық кезеңін бейнелейтін ІХ-ХІІІ ғасыры екендігі айтылады. Алматы қаласынан, ғылым академиясы баспасынаң 1960 жылы жарық көрген “Қазақстанды археологиялық зерттеу” деген очеркте мынадай жолдар бар: “XIX ғасырдың 90 жылдары аяғында көне дәуірлерді зерттеуге деген қызығушылық пен археологияда өлкетануға деген ынталылардың көбеюі арқылы археологиялық ескерткіштерді есепке алу мен оларды бастапқы зерттеуді жүзеге асыратын ғылым пайда бола бастады''. Біздің облыста осымен байланысты қызметтер, жоғарыда айтылғандай, Ф.Д.Нефедовтыи Елек өзенінің төменгі ағысындағы Тамды - Төрткүл елді мекенінен тапқан “Алтын” қорды қазуымен жанданды. Оның алтын бұйымдары, әйнек моншақтар, қола жебелер, құйылып жасалған айналар, ат әбзелдеріндегі қаңылтырлар және басқалары скиф-сармат көшпенділерінің ілкі кезеңдеріне тән болып табылады. Осы шамадан бастап Оңтүстік Оралдың көне қорымдарын қазу ісіне тіптен православие шіркеуінің священниктері Александр Инфантьев әкей мен Илья Инфантьев әкей де кірісіп, қазба жұмыстарын бәсекеге айналдырған. Осы секілді өз қызметін XIX ғасырдың 90 жылдары бастаған ерікті қоғам Орынбор ғылыми археология комиссиясы /бұдан былай OFAK деп жазылады/ болды. Ақтөбе облысы жеріндегі археологиялық ескерткіштердің есебін алу және ОҒАК протоколдары мен хабарламаларын тіркеу 1904 жылы осы комиссияның ғылыми хатшысы А.В.Поповтың инициативасымен басталды. Осы адам, орынборлық дәрігер Александр Владимирович Попов, архив комиссиясына мүше бола отырып, бір уақыттары аталған комиссияның хатшысы, тіптен төрағасы бола жүріп, көне дәуір ескерткіштерін есепке алу қызметін бірінші дүниежүзілік соғысқа дейін жалғастырды. Бұл жұмыстарды барынша тездетіп мұқият жүргізіп және оған еңбек етіп жүрген интеллигенцияны қатыстыру мақсатында ол 1904 жылдың мамыр айында топография партиясының Торғай үйінде: “Торғай және Орал облысының археологиясына қатысты бірер сөз” деген тақырыпта баяндама жасады. Ал сол 1904 жылдың соңына таман архив комиссиясы кезекті отырысының №14 протоколына қосымшада топографтар тапқан ескерткіштер туралы мәліметтерді тіркеді. Олардың арасында ерекше маңыздылары: С.П.Банновтың Ақтөбе қаласы-ның солтүстігі жағындағы 40 верстік жердегі үйінді обалар мен олардың батыс жағындағы 4 және 7 верст жердегі екі қорым жөніндегі хабары; М.И.Седельниковтың Жақсықарғалы өзені жағасындағы Қызылтам бейіті /қазіргі Қарғапы су тоғаны/, Қобда болысының Қарағандық-Қобыландық дейтін жеріндегі Темпек; топограф В.В.Карлсонның Қобыланды ауылы маңынан нұсқаған қираған мавзолей мен кірпіш қалдықтары бар төбе туралы хабары мен тағы да осы адам айтқандай, периметрі жарты верстік, таспен қаланған таға тәрізді ескерткіш. Осы жұмыстардан кейін архив комиссиясының хабарлары бойынша археологиялық ескерткіштер жүйелі түрде тіркеліп отырды. Оның соңғы мәліметтерінің бірі - ОҒАҚ жинақтарының 1913 жыпғы XXIX басылымының 224-225 беттерінде Ақтөбе уезінің солтүстік шығысындағы Тоқмансай, Естемес және Қамсақты болыстарынан материал берілген. Осы материалдың ішінде геолог Пригоровскийдің қазіргі Мұғалжар ст. солтүстігіндегі және солтүстік шығысындағы екі ескерткіш: көне зират пен “Тас адам” балбалы туралы әңгіме бар. Ақтөбе облысындағы, төң-керіске дейінгі, қазба жұмыстарды аталған комиссияның тағы бір мүшесі - гимназия оқытушысы И.А.Кастанье жүргізді. Ол жазғы каникул күндерінде Қарғалы өзенінің алабында 1904,1906 және 1909 жылдары шағын далалық жұмыстарды атқарды. Атап айтқанда, 1904 жылы жақсы Қарғалы өзенінің оң жағынан 3 верст жердегі Шилі карст үңгірін, осы маңдағы карст апанындағы үш бейітті зерттеп, Ащысай обасын қазды. Жақсы Қарғалының жиегіндегі шикі және күйдірілген кірпіштен тұрғызылған кесенені зерттеді. Ал 1906 жылы ол тағы да төрт жерден 6 обаны, 1909 жылы Жаман-қарғалы зиратының солтүстік ең үлкен обасын қазды. Ақтөбе жерін төңкеріске дейін зерттеу ісі осымен аяқталды. Бірақ ол мұнымен мүлдем доғарылған жоқ. Кеңес өкіметі жылдарында ойдағыдай қарқын алмағанымең ара-тұра болса да бірқатар нәтижелі зерттеулер көрінді. Ол зерттеулер, негізінен, Ақтөбе қаласы маңайы мен Тастыбұтақта жүргізіліп, өңірдің қола дәуіріндегі түрмыс-тіршілігінен хабар берді. Бұл өңірде ағаштың болмауы, не аздығы себепті, мысалы Тастыбұтақ қонысындағы үйлердің кейбір ерекшеліктері бары аңғарылды. Мүнда осы себепті тіреуіш құрылыстар аз пайдаланылып, оның есесіне тас кеңінен қолданылған. Тастан ішкі қабырғалар қаланды, жерошақтар да таспен қаланды, әртүрлі шаруашылық қажеттеріне тас қорымдар жасалды. Тұрғын үйлерде қабырғалары сексеуілмен шегенделген құдықтар болды. Тұрғын үйдің немесе оның әрбір бөлігінің неге арналғандығы, үйлердің орналасуы, ошақтардың шаруашылық ұраларының саны мен орны дәлме-дәл белгіленген. Металл қорыту, құрал жасау ісі арнаулы орындарда жүргізілді. Кейбір үйлер қоғамдық жиындар өткізуге, табыну ғұрыптарын атқаруға арналды. Тастыбұтақ- І қорымының бетіндегі құрылыстар дөңгелек, сопақ, қисық қаланған тас қоршаулар болып келеді. Бұл қоршаулар тігінен қазылып орнатылған тастардаң кейде ешқандай да байланыстыратын материалдарсыз жай қаланған тастардан жасалған. Археология ғылымы кейінгі қола дәуіріндегі оңтүстік Орал маңын сол кезеңнің орасан зор құрылымдары - қима және андрондық түзілімдердің шекарасы деп есептейді. Бұл сол қима және андрондық дәстүрлердің араласуымен сипатталатын ерекше ескерткіштер топтарының қалыптасуынан көрінеді. Бірақ бұл реттегі мақсатты зерттеулер, негізінең Орынбор мен Башкирия жерлерінде ғана жүргізіліп, Ақтөбе төңірегі ұзақ уақыт сырт қалды. Археологиялық қазбалар көп реттерде, тек жекелеген бейіттерді қазу істерімен шектеліп келді. Осы себепті мұндағы алакөлдік және қималық тұрғындардың өзара қатынасының сипаты әліге толық айқын емес. Кейінгі қола дәуіріндегі аймақ тұрғындарының шаруашылық қызметтерімен байланысты мәселелерінде де даулы тұстар баршылық. Бұл жағынан келгенде ақтөбелік геологтар Р.А.Сегедин мен С.Г.Грешнердің әр жылдары Ақтөбе облысында геологиялық барлау жұмыстарын жүргізген кездері қола дәуірінің қоныстары мен кен орындарынан алған материалдары біршама айғақты мәліметтер береді. Геологтар кезіккен қола дәуірлік Сары мырза қонысының орны - Хромтау ауд. Сухановка елді мекенінің солт. батысында, Сарымырза өзенінің сол жағалауында. Осы және Муғалжар ауд. Еңбекші ауыл оңтүстік шығысында 8 км. Тжбұтақ /Ор өз. оң жақ саласы/ өзені бойында палеогей жыныстарынан түзілген жерден табылған қыш бұйымдар қалдықтары кезінде әртүрлі түстер беріліп жасалғандығын анғартады. Осылар секілді Ұлыталдық I, Ұлыталдық II, Сырлыбай кеніші, Ақтоғай, Шуылдақ, Шохыр, Құрқұдық кеніштерін қазу мен қыш бұйымдар қалдықтарын зерттеудің барысы да андрондықтар мен сималықтардың шаруасы мен тұрмысынан, тіршілік етуінің ерекшеліктерінең алакөлдіктердің өзімен шектес жерлердегі мөдени құрылымдарымен қатынастарынан хабар береді. Өлке тарихын археологиялық жағынан зерттеуге елеулі үлес қосып жүрген ақтөбелік тарихшы С.Ю.Гуцалов “Савромат мәдениетінің” пайда болуына байланысты кейбір даулы тақырыптарды анықтау жұмыстарымен айналысып келеді. Ақтөбе университ. ол басқарған арх. экспедициясы сол дәуірге жататын бірқатар жерленген орындарды тауып, зерттеді, эксп. тапқан, кезіккен бейіттердің толографиясы ұқсас келуімен ерекшеленеді - олар өзен жайылмасының суайрықтарындағы қияларында орналасқан. Мұндай зерттеулерді тарихшы Елек өзені бассейні төңірегінде жүргізе отырып, Жаман Қарғалы I, Шығыс Құрайлы I, Целинный I бейіттерінің савроматтар кезеңіне жататындығын олардағы керлеу рәсімі, материалдық, салт-дәстүрлік белгілер арқылы дәлелдейді. Экспедиция зерттеуіндегі ортағасырлық жерлеуді талдаудың қорытындылары да өлке тарихын тануға септігін тигізді. Бұл Сарықобда өз. оң жағалауындағы /Алға ауд./ Болгарка 1,11 обаларын, Талдық өз. сол жағалауындағы Атпа-ІІ бейітін, Орқаш-І бейітіндегі № 15 обаны зерттеулермен байланысты болды. Осы соңғы объектіден шыққан сым сырға Солүстік, Орталық Қазақстан мен Орта Азиядағы VII-VIII ғ.ғ. тән түркілік ескерткіштерге ұқсас келеді. Жалпы алғанда, бұл жерлеулерде аталған кезеңнің дәстүрінде VIII ғ. X ғ. дейінгі түрлердің өте кең хронологиялық ауқымының сипаттары мен заттары жиі кездеседі. Мысалы, атпалық жерлеудің орқаштыққа ұқсастығын айыру қиын емес. Мұндағы бұйымдар түрлерінің де Евразия даласының ортағасырлық көне мүліктерінен бөлектігі жоқ. Жоғарыда баяндалған археологиялық жұмыстар сипаты мен сапасына қарай тек адамдар тарихының әртүрлі кезеңдерін анықтап қоймайды, сонымен бірге әр кезеңдегі әртүрлі мәдениеттің түрлерінен мағлұмат береді. Олай болса, Ақтөбе өңірі де “жеті жұрт келіп, жеті жұрт кеткен”, яғни неше алуан ұлыстар мен тайпалардың кезектесіп келіп, кезектесіп көшкен аймағы. Біздің далаларымызда алғашқы көшпенділердің пайда болуы, жоғарыдағы археологиялық зерттеулерден айқындалғандай, б.з.б. II мың жылдықпен І-мың жылдықтың аралығы. Б.з.б. І-мыңжылдықтың ортасына таман көшпелі мал шаруашылығын бақташылық алмастырды. Сөйтіп Европа мен Азияның орманды далалары үш мың жыл бойы көшпеліліктің бесігі болып тербелді. Этнографтар көшпелілікті сол көшкен малмен бірге тұрғындардың көпшілігі, немесе басым бөлігі еріп жүріп, жыл бойы бағып шығатын экстенсивті мал шаруашылығы деп есептейді. Бұл сипат сол замандардың экономикасына сәйкес келеді, алайда көшпелілік - тек экономиканың ерекше түрі ғана емес, ол сонымен бірге сол қауымдарға ғана тән ерекше өмір салты, материапдық және рухани мәдениет, діни наным-сенімдер, қоғамдық құрылыс және саяси тарих. Біздің өлкемізді мекендеген савромат бірлестігінің бірі - аорс тайпасын б.з.б. II -ғасырдағы грек-рим жазушылары Оңтүстік Жайық өңірінен және Қазақстан жерінің шектес солтүстік-батыс аймақтарынан шыққан болуы керек деп есептейді. Мұндай қорытынды Жайық-Елек өзендері аралығы мен Еділ-Дон арасындағы ескерткіштер тобының тығыз этникалық-мәдени байланыстарын көрсететін археологиялық деректерімен сәйкес келеді. Геродоттың баяндауына карағанда, исседондар да Орталық Қазақстан далаларында, немесе Оңтүстік Жайық өзені мен осы Ақтөбе маңы аймақтарында тіршілік еткен деп топшылауға болады. Батыстың савромат тайпалары Қара теңіз скифтерімен көрші болып, олармен сауда-саттық жасады, соғыс одағын құрды, немесе қарулы қақтығыстарға түсіп жүрді. Олар өз тағдырын өте ертеде, Ахеменид заманына дейін Үлкен Хорезм жене Бактрия патшалығы сияқты мемлекеттік құрылымдармен байланыстырды. Ал оның бергі жағында қола дәуіріндегі Орынбор далалары мен Арал өңірі тұрғындарының арасындағы белсенді байланыстар, андрон мәдениетінің Батыс Қазақстан нұсқасының Орталық Қазақстан, немесе Солтүстік Қазақстан нұсқасынан айырмашылығы, қималық компоненттің Жайық өңірі савроматтары мен Оңтүстік Арал өңірі сақтарының мәдениеттерінде ұқсастығы болды. Олар, ескерткіштердің сипатына қарағанда, Жайық, Елек, Жем, Сағыз, Ойыл секілді өзендер бойларында шоғырланғандығы байқалады. Уақыт - өз дегенін істейді. Тарих сахнасынан савромат-сарматтар да кетіп, б.з. II-V-ғ.ғ. халықтардың ұлы қоныс аударуы жүріп ғұн бірлестігі дәуірлеген еді. Уақыт оның да түбіне жетіп, VI ғасырда жалпақ далаға әйгілі Түркі қағанатын әкелді. Кезінде Алтайдан Қара теңізге дейінгі аралықты еркін меңгерген қуатты, гүлденген “Түркі елі" атауымен төрткүл дүниені таңқалдырған бұл қағанат екі ғасырдан кейін қашан да, қайда да барлық жұрттың түбіне жеткен іштегі берекесіздіктен 756 жылы түркі тілді қарлұқ тайпасының соққысынан құлады. Бұл шамада кейін елеулі әскери және саяси күшке айналып ілкіде кангар, соңынан печенег атауымен мәлім болған, алайда IX-ғасырдың соңында оғыздардан жеңілген жұрт қалыптасып келе жатқан еді. Оғыздар сол жеңістерінен кейін Жайық және Еділ өзендерінің аралығына ие болып, қанатын Сырдың төменгі ағысына дейін жайды. 956 жылы Хазария жеңілгенге дейін оғыздар хазар қағандарымен ұзақ уақыт күрес жүргізді. Оғыздардың хазарлармен қантөгіс шайқастары, сірә, Маңғыстауға батыс жағынан іргелесетін далаларда өткен болса керек. Хазар қағанатының талқандалуы оғыз державасының саяси қуаты өсуіне себепші болды. Алайда кейін алым-сапықтардың жыртқыштықпен жиналуына наразы болған оғыз тайпаларының көтерілістері жиілеп, мемлекет Х-ХІ ғасырларда құлдырай бастады. Оғыздар кең-байтақ жерді мекендеді. Шығыста олардың кейбір топтары Балқаш көлінің оңтүстік жағасына дейін жеткең тайпалары X ғасырда Ырғыз бойында, Мұғалжар тауының баурайында, Жем, Жайық бойында, Аралсор, Ойыл жағалауларында көшіп жүрген. Мұғалжар жотасы төңірегінде оғыздардың Нуджақ және Бадағақ деген қамалдары, Мүғалжардың солтүстік-шығыс беткейлері мен Оңтүстік Орал сілемдері арасында Даранда /Дендара/ және Дарку деген шағын бекіністері болған. Соңғысы оғыз “патшасының” жазғы ордасы болған секілді, онда үнемі сауда жасайтын, қолөнермен айналысатын адамдар тұрған. Бұл кезде күні кеше ішкі алауыздықтан күйреген Батыс түркі қағанатының орнында көшпелі және жартылай көшпелі түркі тілдес тайпалар қазіргі Қазақстан аумағында қүдіретті үш мемлекет құрды. Жетісуда-Қарлұқ этникалық-әлеуметтік бірлестігі; Шығыс және Орталық Қазақстанда - Кимек қағанаты; Сырдарияның орта және төменгі ағысы мен Арал сырты далаларында - Оғыз державасы. Қазақ, қырғыз, татар, башқұрт, түрікмен, өзбек, қарақалпақ этностарының қалыптасуында компоненттердің бірі болып қатысқан оғыздар қыпшақ тайпаларының соққыларынан құлап, олардың талқандалған қалдықтары XI ғасырда Дешті қыпшақтың түркі тайпаларына сіңісіп кетті. Ал осыдан бір ғасыр бұрын бір кездері далалық Алтай, таулы Алтай және Ертіс өңірлерін мекендеген кимектер, қыпшақтар және құмандар батысқа тереңдеп енген еді. Әл-Идрисидің "Сурат әл-ард" картасында Орал тауын бейнелейтін Аскасия тауларының оңтүстік-шығыс жағында онша кашық емес жерде Тагур таулары көрсетілген, кұмандар елінің орталығы мен астанасы Кұмания сонда орналасқан. Нақты географиялық схемаға сәйкес, Тагурды Мұғалжар тауымен салыстыруға болады. Орта ғасырлардағы шығармалардың тексіне қарағанда, Мұғалжар құмандар қоныстанған негізгі аймақ болып табылады. Құмандар қимақ-қыпшақ бірлестігінің батысындағы тармағы. Тарихшы әл-Масудидің /X ғ./ атап өткеніндей, кимек жөне оғыз тайпаларының қыстаулары мен жайлаулары Жем жәнө Жайық өэендерінің бойына орналасқан. XI ғасырда бұрынғы кимек, қылшақ жене құман тайпалары қоныстанған аумақта әскери-саяси үстемдік қыпшақ хандарының қолына көшіп, ғасырдың екінші жартысында бұрынғы  “Оғыздар даласы" деген атаудың орнына "Қыпшақтар даласы" /«Дешті Қыпшақ»/ атауы келді. Алтайдан Еділге дейінгі ұлан-ғайыр аймақты алып жатқан қыпшақтардың бір көші жаз айларында Маңғыстау мен Үстірттен шығып Жем, Сағыз, Ойыл, Қобда, Жайық өзендері бойларын жайлағандығы алып бірлестіктің шаруа мен тұрмыстагы, өнер мен саясаттағы елеулі іздері осы өлкелерде де ұрпақтар сабақтастығы аркылы калғандығын айғақтаса керек. Қыпшақтардың негізгі шаруашылық кәсібі мал шаруашылығы болды. Орта ғасырлардағы жазбаша деректемелерден қыпшақтардың жылқы, қой, сиыр, өгіз, түйе өсіретіндігі баяндалған. Қыпшақтар батыс аудандарға ілгерілеуіне қарай түйе шаруашылығымен де айналыса бастады. Себебі құмды, шөлді жерлерде түліктің бұл түрі пайдалы болды. Содан бері мың жыл өтсе дө дала әлі сол үрдіспен келеді. Ақтөбе өңірі казак даласында өткен тарихи, мөдени. саяси, тұрмыстык, әскери оқиғалардың қандайынан да шет қалған жоқ. Мысалға, моңғол шапқыншылығының Батысқа барар шамасындағы алғашқы шайқастары осы өңірмен байланысты болды. Ол кезде күш-қуаты мол моңғол мемлекетінен ешқандайда да кемдігі жоқ Хорезм Сырдарияның оң жағалауымен Иран мен Тигр аралығындағы тау асуларына, оңтүстігінде Аравия жарты аралына дөйінгі ұланғайыр аймақта дәуірлеген орасан зор саяси, әскери күш еді. Бұл кезде орыстың оңтүстік далаларында ұзақ жылдар бойы атойлаған қыпшақ бірлестігі сол ұзақ күрестерде біршама қажығанмен әлі де маңайын сескендіретін құбылыс болатын. Қуатты Хорезм осы жұртпен барынша саяси жакындасуға тырысқанмен өкінші жағынан одан ерекше сақтанды да. Сол жақындасуда бірде илігіп, бірде тіксініп жүрген қыпшақтар Хорезмге ауық-ауық сес көрсетіп тұрды. Сондай кикілжіңнің бірінде Хорезмнің әміршісі Мұхамед шах Қыдыр ханның қыпшақ қатарына күш көрсетуге бара жатқан жолында, кейбір деректер бойынша, жауласқан меркіттерді қуып келе жатқан Шыңғыс хан қолымен 1216 жылы Ырғыз өзені маңайында қақтығысқан. Содан кейін, көп ұзамай, Адриатика теңізіне барып тірелген монғолдық қалың қол, қаһарлы күш орнатқан әйгілі Алтын Орда заманы басталды. Оның 1243 жылдан 1395 жылға дейін созылған бір жарым ғасыры Орда билік жүргізген Дунай мен Ертіс аралығындағы Жошы ұлысы билеген орасан зор аймақтың тарихында, соның ішінде, Ақтөбе өңірінде де ынтымақты уақыттағы өрлеу мен гүлденудің, алауыздық туғанда құлдырау мөн өшудің сабақты іздерін калдырды. Алтын Орда дәуірінін қазақ даласындағы айқын іздерінің бірі - белгілі бір кезеңдерінде қала құрылысының өркендеуі, мәдени ескерткіштер өрісі. Алғашкы қала құрылысы Бату билігінің тұсында XIII ғасырдың елуінші жылдары басталды. Кейін ол Берке уақытында одан әрі етек алды да XIV ғасырдың алғашқы ширегі шамасында ілгерілемеді. Орда аймағында қала құрылысының мықтап epic алуы тек Өзбек, одан кейінгі атақты әз-Жәнібектің тұстары - XIV ғасырдың 60 жылдарына дейін Алтын Орда қалаларының жаппай құлауы Ақсақ Темірдің Ордаға екінші жорығымен байланысты болды. Одан бері талай замандар өтіп, көбінесе шикі кірпіштен тұрғызылған қалалар қирап, кұм-топыраққа айналса да сол кезден жеткен аздаған мәліметтер мен археологиялық қазбалар олардың Актөбе өңірінде де бой көтерген мысалдары барын айғақтайды. Қазіргі Орынбор каласы сол он төртінші ғасырда салынған мекеннің үстінде тұр. Қалың  қыпшақтың бір бөлек қатпарлы тарихы көміліп қалған орынды 18 ғасырда зерттеген акад. И.П.Фальк ол жерлерден ертедегі " татар мешітінің қабырғаларын" көргенін баяндаған. Оның ол кездегі атауын енді ешкім білмейді; бірақ оның мазмұны мен мағынасын әлгідей қалдықтар айтады. 1824 жылы Ресейде жарық көрген " Полное собрание ученых путешествий по России" кітабының 6 т. 246 бетінде Орынбор облысы мен оған тақау жатқан аймақтарда күйдірілген, немесе жабайы тастардан қаланып салынған кесенелердің көп кездесетіндігі баяндалады. Мұндай құрылыстарды салу исламдықтың далаға деңдеп енуімен байланысты сол 14 ғасырда өркендеген деген пікір айтылады. Қала құрылысы мен мәдениетінің шамасы оның жан-жақты қатынасына, әсіресе сауда ісіне тікелей тәуелді. Сарай мен Сарайшықтың оңтүстікке тартылған жол Батыс пен Оңтүстікті жалғап, әліге қуатты Хорезмге, астанасы Үргенішке асып жатқан. Осы әйгілі жолдың сорабы Ойыл өзенінің Ащы-ойылға құяр тұсы мен әдейі салынған тас өткелді Сағыз өзені арқылы өткен. Сол кезде қазіргі Ойыл ауданының Мәулімберді деп аталған жерінде алтынордалық қала болды деген мәлімет болғанымен, ол кейін зерттелмей қалды. Мәлімет берген И.А.Кастанье сияқты ғалымдар қала орнынан 30-40 үйлерден қалған кірпіш қабырғаларын, су шығару жүйелерін көргендігін баяндайды. Күні бүгінге дейін өзі де, атауы да жұмбақ болып келе жатқан әйгілі Абат-Байтақ кесенесі де алтынордалық қаланың орнында қалған көне ескерткіш. Ол Ұлы Қобда өзенінің бұрын тек Байтақ аталған жерінде әлі тұр. 18 ғасырда қала үйлерінің қабырғалары және жақын жерде су шығару жүйесі болғандығы анықталған. Ескерткіш Абат-Байтақ аталғанмен, ол ескерткіштің емес жердің атауы деуге меңзейтін секілді. Себебі кесене туралы аңыз-әңгімелердің атауына байланысты тарихи шындықтарға жанаспайтын жерлері көп. Абат-Байтақ- адамның есімінен гөрі өзені, суландыру жүйесі бар нулы, әрі ірі мекен болғандықтан көрікті, көркем, үлкен алқапты жердің балама атауына жақын. Жоғарыдағы Сағыз өзенімен байланысты өткел Таскешу аталады. Бұл туралы мәліметте өткел қырланып тегістелген ақ тастардан төселіп, су оның бетіне шыққанмен терендігі төрт вершоктан/ 4,5 см./ жоғарыламайтындығы, оны салдырған Шыңғысхан ұлдарының бірі делінеді. Өткелді 1973 жылы зерттеудің барысында оның аспалы қаланымынан тек өзеннің саз балшықты түбіне шөгіп қалған аздаған тастардың қалдықтары мен сол жағалауда күйдірілген төрт бұрышты кірпіш пен тас плиталардан тұрғызылған діңгектің құлаған орындары табылғаны анықталды. Көне кезде осы өткелдің қадырлы қайырлы замандарында сапар шеккен керуендер ілегі Үстірттің солтүстік-батыс жоталарына жеткенде думанмен қарсы алатын Үшқанаты, Қосқұдық, Құптама, Сам секілді ғажайып керуен-сарайлар топыраққа айналып барады. Он төртінші ғасырдың соңына таман өзара билікке талас қырқысынан әлсіреп, ұлы ұлыстарға бөлінумен шашырап бара жатқан Дешті қыпшақ жұртын қайта біріктіру мақсаты мен Шайбан әулеті билігінен мойын бұрған аса қуатты Ноғай ұлысының ірі-ірі руларының жетекшілері маңғыт әмірлерінің белсенді көмегіне сүйене отырып 1428 жылы Дешті Қыпшақтың тағына Шайбан ұрпағының бірі Әбілқайырды хан етіп отырғызды. Батыс Сібірдің Тара қаласында ақ киізге көтерілген он алты жасар Әбілқайыр аз жылдардың ішінде қазақ жерінің көп ұлыстарын өзіне қаратып Жайықтан Балқашқа, Сырдариядан Батыс Сібір ойпатына дейінгі орасан зор территорияға билік етті. Бірақ ыдырау процесі мұнымен тоқтаған жоқ, осы тұста өмірге қазақ ұлысы атауы келгенмен оның ұлы далаға осы атаумен иелік етуіне әлі ерте еді. "Қазақ" атауымен Шу бойынан ту көтеріп шыққан шағын жұрттың жан-жақты жауы аз болмады. Солардың ең қаһарлыларының бірі-шығыс бүйірі шекарасында жатқан жоңғар, қалмақ атауларымен мәлім ұлыстар болды. Қазақтар атамекен жерлерінің этникалық қалыптасуы 16-17 ғасыр барысында аяқталды. Тек географиялық жағынан ғана бөлінген Кіші жүз жерлері оңтүстікте Сырдария мен Үстірт қыраттарына, Каспийдің Шығыс жағалауларынан басталып, солтүстік Жайық, Ырғыз, Ембі, Тобыл және толып жатқан бамқа да шағын өзендер мен дала көлдері алқаптарын қамтыды. Кіші жүзді ірі үш тайпа-Байұлы, Әлімұлы және Жетіру құрады. Қазіргі əкімшілік бойынша бұлар: Қызылорда, Маңғыстау, Атырау, Ақтөбе, Орал , Қостанай облыстарының, сондай-ақ Оңтүстік Қазақстан облысының солтүстік-батыс бөлігін жəне Торғай жерінің оңтүстік батыс бөлігін қамтыды. Қазан, Астрахань, Сібір хандықтарын бағындырған орыс мемлекетінің шекаралары осы шамада қазақтардың көші-қонысы жерлеріне қоян-қолтық жақындады. Елдің шығыс шекараларында Жоңғар хандығының шапқыншылығы күшейіп, Орта Азиядағы хандықтармен арадағы қатынастарда өзара үздіксіз жаугершіліктер мен соғыстар өтек алды. Шаруа мен саясатты жүргізудің реттерін жағдай билейді- тез өрлеп келе жатқан Ресейдің дамуы сауда жолдарын шикізат көздерін, тауар өтеізетін базар іздеуді талап етті. Бұл шаралар басқа елдердің территорияларына енуді кажет ететін еді. Сөйтіп, жаңадан қосылған жерлер халықтарынан жиналатын алым-салықтармен қазынасын толықтырды. Патша өкіметі бұл ретте Қазақстанға енуді 18 ғасырдың басынан жүзеге асыруға кірісті. Отарлау екі бағытта жүргізілді. Қазақстанның батыс бөлігінде /Кіші жүзде /, солтүстік пен шығыста /Орта жүзде/. Бұл бөліктердің барлығында да қазақ əскерлері бекіністі шептер деп аталатын қамалдар жүйесін тұрғызды. Кіші жүз аумағында, осымен байланысты, 18 ғасырдың бірінші жартысында ұзындығы 1780 шақырымдық Жайық бекінісі шебі/кейін Пугачев көтерілісін басқан соң Орал деп аталған Гурьев қалашығынан /қазіргі Атырау қаласы/ басталатын, Жайықтың бойымен Алабұға шебіне дейін/қазіргі Солтүстік Қазақстан облысы Преснегорьков ауданының орталығынан батысқа қарай/ өтті. Үй мен Тобыл өзендері бойындағы жерлерді қамтыды. Алабұға шебінен Елек өзенінің бойындағы Озерныйға дейінгі қамалдарда, бекіністер мен қорғандарда Орынбор казактары əскери қызметтерін атқарды да, осы шептің бір бөлігі орынборлық деп аталды, шептің қалған бөліктерін де казактар қорғады. Қазақ рулары жүрген жерлеріне бұлайша шептер салу қыруар жерлерді тартып алып, ғасырлар бойы қалыптасқан дəстүрлі көшіп-қону жолдарын бұзуға əкеп соқтырды. Егер орыс əскерлерінің ілгері жылжып, негізінен бекіністі шеп бойларынан қоныстар салуы онша үлкен қарсылықсыз жүргізілсе, жоңғарлардың ұлан-байтақ жайылымдықтар мен су көздерін басып алуы мақсатымен енуі қантөгіс қақтығыстарға, көптеген көшпенді қауымдарды талқандап, қазақтардың басым көпшілігін өздерінің ата мекендерінен батысқа қарай болуына əкелді. Жоңғарлардың / ойраттардың, қалмақтардың/ қазақ даласына енуі 17 ғасырдың бас кезінде басталды. 1607-1630 жылдар аралығында Ертіс, Ешім жəне Тобыл өзендері бойларына жеткен қалмақтар одан кейінгі жеті жылдың ішінде Жем мен Ырғыз бойларындағы ішкі алауыздықтан ыдыраған ноғайлы жерлеріне ешқандай да елеулі қарсылық, көрмей өндеп кірді де, одан əрі Еділге тартты. Қазақ даласына қарай тасқындаған қалмақтар бір үзіліс таппай 1640 жылы Хоорлық хан 50 мың түтін ертіп бір келді, 1642 жылдағы да 7 мың түтін дүрбіттер жетті. 1670 жылы Қалдақ Цереннің əйелі, Аюке ханның қарындасы 1000 үйлі хошеуттік ертіп ол кірді. Сөйтіп, тарихи жағынан аз ғана уақыттың ішінде Ресейдің оңтүстік шекарасында 80 мың сарбазы, 300 мың тұрғыны бар қалың ел пайда бола қалды. Ресей əп-сəтте арамза саясатқа көшіп, 1684 жылы бұл елді ресми таныды да, көші-қонына еркіндік берді. Ілкіде, яғни 1681-1683 жылдары ноғайлы, қазақ, қарақалпақ, түрікпен ұлыстарымен аралас құралас жүрген қалмақтар орыс қолтығына кіріп, бұл кезде солтүстікке қарай ығыса берген. Ойраттар мен дүрбіттер хошеуіттер мен чоностар 1700 жылдың басында енді. Еділ бойын ғана емес, Донның екі жағын бірдей жайлайды. Ал оның мал жайылымы Жайықтан Каспийдің солтүстік батысына, Ставрополье үстірті мен Самараға дейінгі алып аймақты түгел қамтыды. Ресей болса бұл кезде 1603 жылғы Холопконың шаруалар көтерілісінен, 1632-1634 жыллар аралығындағы поляктар соққысынан шаршаған еді. Əсіресе 1657-1667 жылдар аралығындағы Польшамен соғыс оның титығына жетті. Осыны пайдаланған швед каролі Х.Густав іле-шала жойқын шабуылын бастады. Осы жағдайларға байланысты орыс елі жоңғардан ауып келген жұрттың жерсінуін мойындауға мəжбүр болды. Орыстардың ондағы мақсаты- күннен-күнге күшейіп бара жатқан қазақ, қоқан жəне хиуа хандықтарынан қорғану үшін, керегінде шабуыл жасау үшін оңтүстік шекараға сақшы ретінде ұстау еді. Сөйтіп, бұдан бір ғасыр шамасы бұрын жер ауған ойрат пен дүрбіт, хойот пен хошеут қазақтың жалқы ханы әз-Тәуке дүниеден өтіп, бір ұлт үшке бөлініп, ырду-дырду болып жатқанда, Аюке ханның басшылығымен біртұтас елдікке бірігіп, қуатты өрлеудің жолына түсті. XVIII ғасырдағы қалмақтың қуатты болғандығы сондай, ол бұл кезде үш жүзге, үш жүз тайпаға, үш мың руға бөлініп жан-жаққа шашыраған қазак, ұлысын ғана емес, тіптен бүкіл Еуропаны қалтыратқан Ресейдің өзін сескендірді. Себебі, бұл уақытта қалмақ халқы аталып үлгерген біртұтас ел орыстармен қосылып, 1670 жылы Қырым соғысының қырғынында болды. Аюке хан 1678 жылы орыс-түрік соғысына 3 мың қолын бастап шықты. Ол 1696 жылы Азовты алуға қатысып, 1701 жылы шведке қарсы 30 мың әскер жіберді. 1706 жылы тағы да сол шведтермен шайқасу үшін Киевке 3 мың қол жетті. Аюке хан 1711 жылы Кубань жорығына 20 мың сарбаз шығарып, оны өзінің ұлы Шақдоржапқа бастатты. Орыстың жаңашыл патшасы Петрді осы күнгі Саратов қаласы маңайында қабылдаған сол Аюкенің немересі Бату ІІІақдор- жап 1722 жылы Персиямен соғысқа 7000 адаммен кетті. Қазақ тарихына Дондо Омбы есімі әбден белгілі. Аюкенің осы немересі 1735-1739 жылдар арасындағы орыс-түрік соғысына 40 мың сарбаз шығарды. Одан кейінгі де орыс-швед соғысы жеті жылдық соғыстар- міне осы шайқастардың бәрі қалмақ қылышын келістіре қайрап, оларды европалық үлгіде соғысатын және европалық әскери қару-жарақпен мүздай құрсанып, қаруланған бірыңғай жауынгер жұртқа айналдырды. Шылбыр - арқанды, құрықты, дойыр қамшы мен сойылды, қайқы қылыш пен найзаны, пышақ пен қанжарды, аздаған шиті мылтықтарды ғана қару еткен қазақ рулары 170 жыл бойы осындай алапат күшпен алысты. Шынына келгенде, қазақ қалмаққа қарсы қарумен емес, жүрекпен соғысқан халық. Бірақ қазақ хандары, әсіресе Кіші жүз ханы - Әбілқайыр мұнымен біржола жеңіс жоқтығын сезініп, Ресеймен соғыс одағын құру туралы бұрыннан бар келіссөзді одан әрі нақтылап жалғастыра бастады. Бұл жақыннан - шарасыздықтың, алыстан - көрегендіктің амалы еді. Әбілқайыр бұл саяси ойынды өз өмірін құрбан ете отырып, тамаша ойнап шықты. Бұл туралы кейініректе де баяндалады. Сөйтіп, 1731 жылдың қазан айында Әбілқайыр хан, Есет және Жәнібек тархандар бастаған Кіші жүздің және Орта жүздің бірқатар руларының өкілдері Ырғыз жерінде, қазақ- орыс келісіміне қол қойды. Алайда ол келісім о бастан және екі жақтың да саяси ойынның туындысы болғандықтаң қазақ- қалмақ қатынастарындағы күрделі жағдайға ойдағыдай әсер етпей, екі жұрттың арасындағы соғыстың оты өрши берді, көп жағдайларда, оны нақ Ресей тұтатып отырды. XVIII ғасырдың 20-40 жылдары арасында Кіші жүздің бүкіл территориясында, соның ішінде осы Ақтөбе өңірінде жер дауы, ел дауымен байланысты, әсіресе қалмақтармен шайқастың сұрапыл кезеңдері өтті. Деректерде, мысалы 1725 жылы қарақалпақ пен қайсақ ханы Әбілқайыр өзінің мыңдаған қолын жасақтап, осының алдында ғана олардың 10 мың түтінін тонап кеткен хонтайшымен Жем өзені бойында ұрыс салды, делінеді. Әбілқайыр ханның осы және бұдан кейін де қалмақ жасақтарына 20 мың қолмен барып соғыс салған оқиғалары- нан соң жат жұрт Қобда, Темір, Ойыл бойларынан Каспий теңізінің жағалауларына дейін ығысып кетті. Осы кездің ең елеулі ерлері Есет тарханның, Жәнібектің, Бөгембайдың, Бақтыбайдың, Төленің есімдерін бүгінгі ұрпақ ерекше қастерлеп, еске түсіріп отырады. Қазақ шайқасынан ығысқан қалмақ Еділдің төменгі жағындағы қу мекиен шөл даладан игілік тапқан жоқ. Арғы жақтан күн сайын, қарудың күшімен қуат алып, дендеп кіріп келе жатқан казактар қысып, бергі жақта қазақ қорғанысына тірелген қалмақтардың күні енді батуға айналды. Бір кездері шөлде азаппен өсірген көп малы Ресейге азық болып, қару ұстауға жарайтындары орыс-швед, орыс-түрік, орыс- Солтүстік Кавказ шайқастарында жандарын пида еткен жұрттың енді Ресейге керегі болмай қалды да жан-жақты қысым көрді. Оның үстіне Аюке хан өлген соң бақталастық, тақталастық араздығы туып, Черен Дондуктің тұсында мүлдем әлсіреді де қалды. Орыстың ширек ғасыр тепкісі мен өз ішіндегі тартыстан, казак- қазақпен қақтығыстан әбден қалжыраған қалмақ жұрты енді Ресейдің оңтүстік далаларынан түңілді де бұдан екі ғасыр бұрын қалдырып кеткен ата-жұртын есіне алып, Үбіші ханның бастауымен сол келген ескі ізге қайта түсіп шұбырды. Бірақ бұл ауыр жол еді. Оның бойында екі ғасырға жуық уақыт жоңғарлықтар мен Еділ қалмақтарында есесі кеткен қазақтардың қалың елі барды. Жолшыбай қыз-келіншектерін қазақтар алып, аман-сау жеткені жетіп, жетпегені жолда қалып, сау кеткен азғантай қалмақ қытайдың аждаһа Цин империясының кеңірдегіне барып бір-ақ түсті. Ол - 1771 жылы болатын Сонымен Ресейді сескендіріп, Еуропа даласында ат ойнатқан қалмақтар мен туған еліміздің шығыс бүйірінде жаулық іздеп тыным таппаған жоңғарлар жойылды. Бөлінгенді бөрі алады деген осы - бүгінде сол дәуірлеген қалмақтардың Еділ бойында қалғаны 120 мың ғана. Бұл оқиғалар екі нәрсені айқындайды. Бірі – жайлылық  іздеумен өскен елі, туған жұртынан бөлініп өзгелердің қиянаты мен қорлығында өмір кешкең айдап салу мен алдауға түсіп, жан жағымен жағаласуды кәсіп еткен қалмақ жұрты тіршілігінің қасыретті соңы. 1670 жылы түрғындары екі жүз мыңнан асқан қалмақтар сөйтіп, арада бір ғасыр өткен соң, ес кіріп, елдігін ойлап 1771 жылы 100 мың түтінмен көш басын| туған жұртқа бұрғанда бәрі де осылай кеш болды. Олардың көпшілігі кекті қылыштарда қақырап қазақтың “Қалмак- қырған” атаулы далаларында қалды. Екіншісі - Әбілқайыр ханның Ресеймен арадағы жағдайды шиеленістірмей және сол дүлей күшпен жан-жақты жасқау арқылы, көшіп-қонумен жүргені халқының, мүмкін болғанынша, бүтіндігі мен тыныштығын сақтау жөніндегі дипломатиялық көреген саясаты. Ол табиғи бітімі болмысымен көшпелі жұрт санасындағы ортадан озыңқырап шыққан тұлға болғандықтан оған алдағыға биігірек тұрып, алысырақ қараудың жауапкершілігі тиді. Сонда ол сөз жоқ, солтүс- тіктегі қалың орман елге қарап тұрып, кешегі Дешті Қыпшақтың ұлан-ғайыр даласындағы жұрттың үйреншікті тіршілігіне өзгерістер қалай да енетіндігін сезінді. Осы жүк мойнына түсіп, ұлы атасы тап болған трагедияны басынан өткізетін Жәңгір ханға дейін әрине, көп уақыттар бар еді. Ол сол алдағы уақытта сезінді, оның өмірі мен ісі, ойы мұраттары солай дегізеді. Көшпелі тұрмыстың бұрығы құрылымын дамудың жаңа жағдайына сәйкестендірмейінше өрістей алмайтындығы белгілі еді. Себебі қай нәрсенің негізінде де тіршіліктің өзі секілді түлеу, жаңару, өсу жатпаса, ол әуелі тоқтайды, содан кейін құриды. Мәселені, міне осы қырынан алып қарасақ, ғасырлар бойы көшпенділік - саяси жағынан да, әлеуметтік жағынан да көп өзгеруге негізделмеген уклад. Адамдар да, адамдар қауымдастығы да бұл әлемде жалғыз-жалқы емес, олар бір-бірімен үздіксіз байланысқан өзара тәуелді алып бір организм. Сондықтан Евразияның апайтөсінде далиып жатқан сары дала жалпы бүтін дүниенің бір бөлшегі ғана. Олай болса, кеше Европаға, Азияның дамыған елдеріне үстемдігін орната бастаған жаңа экономикалық, техникалық, саяси және тіптен әлеуметтік қатынастардың, сөз жоқ, баяу, бірақ сенімді қадаммен қазақ даласына да шығуы заңды. Бірақ ол үйреншікті қалыпты өрескел бұзбай, өзінің табиғи енуімен келуі керек еді. Орыс отаршылдығы оның ешқайсымен де есептеспей жыртқыштық, имансыздық, аяусыздық пиғылмен ентелей кірді. Орыс отаршылдығы және Орта Азия халықтарындағы үш ғасырға жуық созылған шайқастар мен жанжалдар, дау-шарғылар, дұрысын айтқанда, екі мәдениеттің ешқандай да бір шекараны, шектеуді білмейтін европалық экспансия мен ғасырлар бойы бірқалыптыпық тән болып келген азиялық өмір ағымының қақтығысы еді. Бұрын қалмақтармен, жоңғарлармен мал-жан үшін, жер-су үшін күрескен жұртқа енді мына отарлық тажалмен ұлт болып қалу үшін күресу қажет болды. Әбілқайырдың да арыстандай алысып, жұлқысқан жері, міне, осы ара. Ол кез әрбір рудың көші-қоны негізінен қалыптасқан уақыт. Мысалы, Кіші жүз жазда, негізінен, Ырғыз бойы мен Сырдың төменгі ағысын сағалайтын. Бір ғана адай руының көші 1000 шақырымға дейін жететін. Отаршылдық, міне осы жүйені бұзды. Сауда - дамудың қозғаушы күштерінің бірі. Бүкіл кәсібі - тері мен жүн өнімдерінен бұйымдар дайын- дауға, арқан, киіз үй жабдықтарын жасауға, ою-өрнек салуға, белгілі бір дәрежеде ұсталықпен айналысуға негізделген тым қарапайым тіршіліктің ол кезде еуропалық саудамен байланысатындай қауқары жоқ-ты. Патша әкімшілігі болса, Айырбас алаңы дейтінді шығарып, қазақтың күнкөрісі - малын не болса соған айырбастап, дала жұртын алдаумен болды. Мысалға, бір ғана 1790 жылы қазақтар Орынборға 200 мың қой апарған. Малды осылайша айламен тегін алып, бірде қалмақты, бірде қазақты бір-біріне өшіктіріп айдап салу, тіптен халықтық тұтастықтың, ұлттық сипаттың ең қасиетті белгісі - дін төңірегінде де құйтұрқы іс жасау әрекеттеріне ұласты. Патша әкімшілігі XVIII ғасырдың соңына таман қазақты ислам дінінің фундаментальны түрін енгізу арқылы жуасытудың амалын қарастырып башқұрт, татар діни адамдарын көптеп келтіре бастайды. Мүнда, біріншіден, қазақ жұртының ата-бабасын қастерлеп, еркіндік сүйетін қасиетін мойындай отырып, оны әлсірету пиғылы жатса, екіншіден қазақ арасындағы діннің- таза исламдық емес, әруаққа сиынуы көбірек софылық бөлігін жақтайтындығы аңғарылады. Мұның мәнісі қазақ жұртының ежелден бергі табыну дәстүрі мен иланымын бұзып, шатыстыру еді. Қазақ жауға шапқанда “әруақ” деп, “Бекет” деп, “Барақ” деп, “Бақтыбай” деп, “Абылай” деп шапқан. Бүл сөздердің мағына-мәні тереңце. Осындай ұрандары бар қалың ел бірігіп, енді “қазақ” әруағымен атой лайтын болса оны ешбір күш ала алмайтынын патша отаршылары білді. Сондықтан да олардың арасына ши жүгіртіп белуге, алалауға, айдап салуға, сатып алуға шықты. Оның ең сұрқия көрінісі, кейің болыстық институт болды. Бұл зымиян саясаттың терең із қалдырғаны соншалық, біз әлі күнге дейін сол ескі сүрлеудің соқтықпаларына сүрінумен келеміз. XVIII ғасырдың 30 жылдарында Кіші жүз Ресейге қосылғаннан кейін, патша өкіметі өзінің /болашақта қазақ жерін бағындыру үшін/ алғашқы мемлекеттік шараларын жүргізе бастады. 1734 жылы арнаулы Орынбор экспедициясын ұйымдастыру туралы екінші Екатерина жарлық жариялады. Онда қазақ жерін игеру үшін зерттеу жұмыстарын жүргізу, қазақ жері арқылы Орта Азия хандықтарымен сауда қатынасын жасау үшін сауда жолдарын ашу, Ор өзенінің сағасында қала салып, оның атын Орынбор деп атау, Сыр өзенінің Арал теңізіне құяр сағасында қала салып, теңіз арқылы сауда жолын жалғастыру мәселелері аталды. XVIII ғасырдың 70 жылдарына дейін Ресей үкіметі алғашқыда қазақ жерінің шекара маңына, кейін ішкері ене отырып, көптеген бекіністер салды. Кіші жүз жерінде салған бекіністерге казактарды әкеліп орналастырып, оларға жер беріп, қазақтардың мал жайылымдарын қысқарта бастады. 1735-1742 жылдарда Кіші жүз және Орта жүз жерінде Ойылдан Жаңа Ертіс аралығына, яғни Жайықтан Өскеменге дейін 3,5 мың шақырым бойына бекіністер салынды. Төменгі Жайық бойында Жайық казактары, Елек бекінісі мен Звериноголов бекінісінде Орынбор казактары, Ертіс бойындағы бекіністерде Сібір казактары патшалық Ресейдің отарлық саясатын өте қатал, әскери тәртіп арқылы жүзеге асыра бастады. Бекініс- терге жақын тұрған қазақ ауылдарына әлсін-әлсін жорықтар жүргізіп, малдарын айдап, адамдарын өлтіріп, тұтқындап отырды. XVIII ғасырдың 80-90 жылдарындағы Сырым, Барақ, басқа да батырлар бастаған халық қозғалысының шығу себебі де осы саясатқа байланысты болды. XVIII ғасырдың 30-80 жылдарында Кіші жүз Ресейге саяси жағынан толық бағынған жоқ еді. Саяси басқару жүйесінде хан негізгі күш болып қала берді, одан кейін старшина, сұлтан, билер елдің басқару ісіне белсене қатысып отырды. Бірақ XVIII ғасырдың 70-80 жылдары хан мен сұлтандар билігі күшейіп, старшиналардың елді басқару ісі шектелгендіктен ханға қарсы қозғалыс етек ала бастады. Олардың негізгі талабы хандық билікті жою болды. Хандық билік Кіші жүзде әлсірегенін, оның халықтың алдында беделінің жоқ екендігін Нұралы ханның өзі мойындап, Орынбор генерал-губернаторына жазған хатында: “Менің жұртым менен теріс айналып кетуде, ел арасында ханға бағынбау күшейіп келеді" - деп өзінің билігін сақтау үшін әскери көмек сұрайды. О.А.Игельстремның II Екатеринаға жазған хатында: “Нұралы ханға өзінің айналасындағы старшиналарының қарсы шығуы оның беделінің түсіп отырғандығын білдіреді. Елді басқара алмаған хан өздерінің туыстары арқылы орыс бекіністеріне шабуыл жасап отыр. Халықтың арасында беделі жоқ, сондықтан хандық биліктен бас тарту мүмкіндігін ойластыру керек,” - деген. Кіші жүздегі ел билігі үшін болып жатқан саяси күрес 1773-1775 жылдардағы Е.Пугачев бастаған шаруалар көтерілісімен тұспа-тұс келді. Қазақтың бұл дүмпуге қатысқаны туралы Е.Пугачев бастаған шаруалар көтерілісі жөніндегі мәліметтерден көптеген деректер кездеседі. Осы кезде Сырым Датұлы бастаған ұлт-азаттық қозғалысының тұтануына Жайық казактарының қазақ ауылдарына жасаған тонаушылық, озбырлық әрекеттері себеп болды. Халықтың азаттық қозғалысын Кіші жүзде сөйтіп Сырым, Барақ, Тіленші, Оразбай және сұлтан Жантөре /Айшуақтың баласы/ сияқты бай тұқымдары басқарды. Қозғалысқа Байбақты, Табын, Шекті, Кете, Шеркес рулары көптеп қатысқан. Азаттық қозғалыс басталған кезде Сырым батырда 2700 жасақ, Барақ батырда 2000 адам, Тіленші батырда 1500 адам болған. 1783жылдың тамыз айынан бастап Жайық казактары қазақ аулына үздіксіз тонаушылық жорықтар жасады. Осыдан кейін Жайық казактарының озбырлығына қарсы күрес бұрынғысынан да кең етек алды. Сырым мен Барақ 1000 адамдай қол жинап, төменгі Орал мен Елек бекіністеріне шабуыл жасайды. 1785 жылы көктем айында Сырым, Барақ бастаған қазақтар қозғалысының негізгі тобы ірі шайқастар алаңына ағылды. Қозғалысқа қатысқан қазақтар осы үшін бекіністерге шабуыл жасап, “шекаралық барымта” әдістерін қолдануға шықты. Бекіністерге түнде шабуыл жасап, үйлерін өртеп, малдарын айдап әкету жиіледі. Көтерілістің негізгі орталығы Байбақты, Табын және Тама рулары тұрған жерлерде болды. Байбақты жазғы жайылымы төменгі Орал бекінісіне, оңтүстікте Калмыков бекінісінен ішке қарай Ембі өзенінің жоғары сағасына дейін еніп жатты. Табын руынікі - Сахарный бекінісінің маңы, Ойыл, Ұлықобда және Елек өзенінің жоғары ағысы, Тама руынікі - Сахарный бекінісі мен Росымной бекіністерінің аралығы болғанды. 1783-1785 жылдар аралығында осындай шайқастарда Тама руының старшиналары - Қадыр мен Садыр да айтарлый; тай ерлік көрсетті. Осы жылдар арасында қазақтардың казак бекіністеріне жасаған шабуылы Кіші жүз жерін кең қамтып, оны басу үшін Орынбор шекара комиссиясы жазалаушы әскери топтар ұйымдастырады. Атап айтқанда 1785 жылғы ақпан айының 17-сі күні Орынбор қаласынан Елек өзенінің жоғарғы жағына генерал- майор Смирнов жасағы, одан көп кешікпей наурыздың 15-сі күні Сарайчик бекінісінен Колпаков пен Пономарев бастаған жасақшылар ішке қарай аттанды. Бұлар көтеріліске қатысқан ауылдарды тонап, орасан зор озбырлық жасады. Колпаков отряды Қаракөл маңындағы, бергі және одан арғы ауылдарға шабуыл жасап, 102 адамды тұтқынға алады, оның 14-і ер адам да, қалғандары әйелдер мен балалар болды. Сонымен қоса, 83 түйе мен 2755 жылқыны айдап кетеді. 1785 жылы Сахарный бекінісіне көтерілісшілердің батыр жігіттері шабуыл жасап, бекіністі өртеп, малдарын айдап кетеді. Осы кезде құрамында 405 Жайық казактары бар майор Назаров отряды Сахарный бекінісіне көмекке келе жатқанда, алдынан Айшуақовтың баласы Аппақтың жасақшылары қарсы шығып, қарулы қарсылық көрсетеді. Бірақ күш тең болмай, осы шайқаста Айшуақтың баласы қаза табады. Екінші баласы Жантөрені Табын ауылына Назаров отряды шабуыл жасағанда, соққыға жығып кеткен болатын. Назаров Айшуақ сұлтанды тұтқынға алып, 2124 жылқысын айдап кетеді. Орал казактарының атаманы Д.Донсковтың айтуына қарағанда, Айшуақ сұлтанды ұстау себебі - оның балаларының көтеріліске белсенді түрде қатысқандығынан, Айшуақ сұлтан Орал түрмесінде 1787 жылға дейін отырады. Айшуақ Жетіру елінің сұлтаны болатын. Оның тұтқындалуы хан жағының әлсіреуіне әкеліп соқты. Хан туысының баласы өлуі, өзінің түрмеге қамалуы оның халық алдындағы беделін түсірді. Енді патша үкіметі Кіші жүздегі хандық билікті жойып, жүзді басқару ісін жалпы империяның қарамағына беру жоспарын жүзеге асыруға кірісті. 1786 жылдың көктемінде Нұралы хан шекарадағы соғыс бекіністеріне паналауға көшіп келді. Осы жылдың маусымында II Екатерина Нұралыны хандықтан айырған рескриптке қол қойды да, хан Ресейге жер аударылды. Содан ол сол жақта 1790 жылдың тамыз айында қайтыс болды. О.А.Игельстремнің жобасы бойынша сонымен Кіші жүзде хан билігі жойылды да, қазақ даласындағы істерді басқару шекара сотына тапсырылды. Шекара соты генерал-губернаторға бағынып, оның тұрақты орны Орынбор болып белгіленді. Кіші жүздің өз ішінде құрылған старшиналар басқарған расправ шекара сотына бағынатын еді. Алайда расправтардың Кіші жүз ішіндегі басқару ісіне араласуына сұлтандар үлкен қарсылық көрсеткен. Себебі Кіші жүздегі ескіден келе жатқан басқару жүйесінің барлық праволары соларға берілгендіктен, бұрынғы басқару ісіндегі сұлтандар “үкіметтен мүлдем айрыламыз” деп қорыққан еді. Осыдан келіп старшиналар съезі шақырылатын болды. Ол жылына бір рет шақырылатын және оның шешімін орындау барлық старшиналарға міндетті болған. Кіш іжүзде 1785,1786,1787 жылдары старшиналар съездері шақырылды. Бұларда бар мәселені мүмкіндігінше демократиялық, көпшілік жолмен шешуге тырысқаны байқалды. Патша үкіметі Кіші жүзде жүргізген осы шаралары арқылы өз ықпал-беделін күшейтуді көздесе, көтеріліс басшылары оны көтеріліс алдында тұрған міндеттерді жүзеге асыруға едәуір жәрдем беретін құрал ретінде қарады. Олар патша үкіметінің көмегімен хан мен сұлтандарды өкіметтен айырып, жүз ішіндегі барлық басқару жүйесін өз қолдарына алуға тырысты. Шынында, көтеріліс басшыларының бұл ойлары дурыс болып шықты. Сөйтіп келгенде, патша үкіметінің Кіші жүздің ішкі істеріне белсенді кірісуге бағытталған шаралары сәтсіз аяқталды. Оның негізінен себебі бар еді. Біріншіден, бұл кезде қазақ даласында хандық өкіметті біржолата жою үшін| экономикалық және саяси алғы шарттар пісіп жетілмеген болса, екіншідең көтеріліске қатысқан көпшілік старшиналар хандық өкіметті сақтау көзқарасынан ба тартпағанды. 1790 жылғы тамыз айының ішінде Жайықтағы каг атаманы Д.Донсков қаз ауылдарына тонау шапқыншг лығын бастайды. Себебі, бүрьг генерал-губернатор О.А.Игег стремнің орнына келгет А.А.Пеутлинг /1790-1794/ Кі жүздегі саясатты өте қатг жүргізіп бақты. Ол Жай казактарының атаман Д.Донсковтың тонау саясатын қолда арқылы, аға старшиналар қарсы күресіп, олардың билігін тежеді. 1790 жылы Орынбор барған қазақ билері мен старшиналарын қамауға алды. Сырым бастаған старшиналарда II Екатеринаға жазған хатында О.А.Игельстремді қайтадан басшылыққа қалдыруды сұрайды және атаман Д. Донсков 1500 казак әскерімен қазақ ауылдарына шабуыл жасап, 225 түтінді зәбірлеп, 150 адамды өлтіріп, 57 адамды айдап кеткендігін айтады. Бұл хат 1790 жылғы қыркүйек айының 10-ы күні жазылған. Сондай хабарлардың көбейіп кетуінен II Екатерина 21 қазанда және қарашаның 5-сі күні генерал- губернатор А.А.Пеутлингке қазақтарға қарсы тонаушылықты тоқтату туралы арнаулы бұйрық берген. Онда “Кімде-кім қазақтарға зорлық-зомбылық жасаса, ұсталып қатал жазалансын" делінген. Дегенмен патша үкіметі қазақ даласына жазалаушы топтарды жіберуден бас тартпады. А.А.Пеутлинг Кіші жүздегі патша саясатын сұлтандар арқылы жүргізе бастады. Осы саясатты бірінші болып қолдаған Есім сұлтан қазақ даласына келген жазалаушы отрядтарға патша үкіметіне қарсы шыққан қазақтардың ауылдарын көрсетіп отырған. Осыған байланысты 1791 жылы Сырым Табын және Кердері руларының старшиналарына хат жазады. Хатында ауылдарды Мұғалжар тауларына көшіру керек екенін айта отырып, өзінің патша үкіметіне қарсы соғысқа шығатынын білдіреді. Сырым старшиналарға хат жазып қана қоймай, көтеріліске шығуға да шақырады. Бірақ ұлт-азаттық қозғалысының осы үшінші кезеңінде көптеген старшиналар Сырымды қолдамай, оған қарсы шығады. Себебі, старшиналардың ойынша, Сырымды патша үкіметі қолдап, хандықты жойды, ендігі ойы өзінің жүз ішіндегі билігін патша арқылы сақтап қалу деп түсінді. Екіншіден, жоғарыда айтқандай, старшиналардың көбі хандық билікті әлі де болса қалпына келтіруді ойлады. Старшиналардың Сырымға қарсы шығуының тағы бір себебі - жер мәселесі еді. Сырым патшалық Ресей тәртібіне бағынбау мақсатымен шекара айналасындағы рулардың көбін Қарақұмға, Мұғалжар тауларына көшіруі керек болды. Оның бұл талабын көптеген ру старшиналары қолдамады. Олардың жерден айырылғысы келмеді. Сырым бастаған ұлт-азаттық қозғалысы 1791-1792 жылдары кең етек алмағанымен патша үкіметі бұдан қатты қауіптенді. Олар халық Сырымды қолдап, ауылдары Бұхара мен Хиуа хандықтарының шекарасына көшіп барса, қозғалыс ірі күшке айналады деп қорықты. Шын мәнінде Сырым патшалық Ресейдің отарлық саясатына қарсы күресте Бұхара хандығымен де келісім сөздер жүргізген, олар жағынан көмек те берілетін болған. 1772 жылғы қаңтар айында атаман Донское Орынбор генерал-губернаторына жазған хатында “Бұхара ханымен жасырын хат жазысқан, олар Сырымды қолдайтынын білдірген” деп болған оқиғаны растайды. 1794 жылы генерал-губернатор Пеутлинг орнынан түсіп, оның орнына С.К.Вязмитинов тағайындалады. Жаңадан келген генерал-губернатор Кіші жүздегі толқуларды басу үшін кейбір шараларды жүргізуді қолға алады. Оның ішінде сол маңдағы халыққа Жайық өзенінің оң жағалауына жайылымға баруға рұқсат берді. Олар Жайық пен Еділ өзенінің арасындағы Кішіөзен /Қараөзен/ және Үлкенөзен /Сарыөзен/ бойымен Каспий теңізіне дейін жайылымға баруға рұқсат алды. Бірақ бұл қазақтарды қанағаттандырған жоқ. Олар Індер тауларынан Гурьевке дейінгі жерге орналасуды талап етті. 1794 жылы жаз айларында қазақтар Жайық өзенінен мал суара алмайтын болды. Оларға тек қана арнаулы жерлерді белгіледі. Сондай-ақ, Жайық өзенінен балық аулауға да тиым салынды. Патша әкімшілігінің бұл шараларына қарсы қозғалыс та елде әлсін-әлсін өршіп тұрды. Ұлт-азаттық қозғалыс, дегенмен кең етек алған жоқ, ол көбіне барымталық әдіс арқылы жүрді. Оның үстіне 1795-1796 жылдары Кіші жүз үлкен жұтқа ұшырап, кедейлердің малдары қырылып, елде аштық болды. Патша әкімшілігі осы жағдайда сұлтан топтарын қолдап, хандық билікті енді қайтадан қалпына келтіреді. 1797 жылғы қазан айының 16-сы күні Орынбор қаласының маңында Айшуақ хан болып сайланды. Міне осы тұстан бастап күрес жаңаша сипат алды. Себебі Кіші жүздің көптеген билері мен батырлары Айшуақтың әсіре орысшылдығын да, патша әкімшілігіне тым иілгіштігін де жақтырмайтын. Қаратай сұлтанның өзінде де елдің мүддесінен гөрі, өз басын ойлаған қызғаныш басым еді. Қаратай оның үстіне жігерлі де, алымды да, батыл шешен адам болады. Ол осынысымен де ел арасында елеулі беделге ие болып, маңайына әйгілі Көтібар, Арыстан, Достан сияқты батырларды топтастырды. Қаратай, Барақ бірлестігі Кіщі жүздің оңтүстік шебіне берік қорған болды. Оңтүстік шебі дегеніміз - Қоқан мен Хиуа хандығы. Қазақ жеріне осы екі хандықтың шабуылы 1800 жылдан бастап мықтап үдеді. Әсіресе ол 1800 жылы Әлім хан мен 1809 жылдан 1822 жылға дейін Омар хан билеген туста қатерлі бағыт алды. Бұл кезде Хиуа хандығы төртқараны, шектіні, байұлын өзіміздің иелігіміздегілер деп есептейтін. Осы есеппен далада отырған ауылдарға ұшыр, зекет салықтарын салды. Мысалы, Қоқан хандығы әр үйді жылына 6 қой беруге, төрт тең сексеуіл және 1000 бума қамыс дайындауға мойын ұсындырып, егіннің үштен бір бөлігін беруге міндеттеді. Оның үстіне әр қазақ Қоқан мүддесі үшін соғысуға міндетті болды. Осы ретпен Хиуа елшісі 1848 жылы Жем бойында отырған Асау мен оның ұлы Дәуітке келіп өздерінің қол астына өтуін сурады. Бірақ әкелі- балалы екі батыр оған: “Өз дініндегі жұртты соққыға жыққандармен дос бола алмаймыз” деп жауап берген. Бұл,'әрине, қаймықпай сөйлейтін батырдың сөзі болса керек. Осылай сөйлеуге олар, бір жағынаң хақылы еді. Өйткені Кіші жүз сол тұста түгелге жуық атқа мініп, қолдарына найза ұстағанды. Каспий жағалауларында орыс флотының үрейін алып атақты батыр Сүйінқара жүрді- Қоқанның өкпе тұсында алдына келген жау аман қайтпаған Жанқожа отырды. Ұлы Борсық пен Кіші Борсықтың бойын Көтібардың даңқты ұлы - Есет батыр жайлады. Батыста Исәтаи, Махәмбет сияқты азаттық жолындағы күрестің екі арыстаны қол бастады. Алайда бұлар бірікпеген, шашыранды күш еді. Оның үстіне қазақ халқының ұлт-азаттық күрестерінде үлкен кедергі болған үшінші апат-бөлінушілік, бақ таласы мен тақ таласы жұртымыздың жұлынына түскен жегі құрт секілді мүжіп жатты. Әйтпесе, Қаратай сұлтан Сырымға қарсы қол көтерер ме еді. Махамбеттің желкесіне қазақ қылыш сілтемес еді, жаудан беті қайтпаған Есет Көтібарулы өз жұртынан қаймықты. Отаршылдыққа қарсы ең соңғы, ауыр соққы жасаған Кенесары көп жағдайда қолдау таппады. Отаршылдық оларды өзіміздің қолымызбен ұрғызды. Біз 500 жылдық тарихымызды қанымызбен жазған халықпыз. Орыс отаршылдығы дендеп енбей тұрғанда байын айтпай-ақ қоялық, орта шаруасында 30-50- ге  дейін жылқысы, 15-20 сиыры, 100 қойы, бірнеше түйесі болған елді отаршылдық бір ғасыр бойы табиғи өрісін бұзып, түгелге жуық қайыршылыққа ұшыратты. Осы ұлтқа зорлыққа қарсы шайқастарда жан қиярлық ерлік көрсеткен аға батырлар: тама Есет, беріш - Атығай, әлім - Бақтыбай, адай - Атақозы, Назар, Шотаң Есенқұд Сабытай, Қармыс, тілеу-Бөкенбай, сіргелі - Жаулыбай, ақкете - Алтай, жас батырлар - Бармақ, Сәңкібай, елші Қойбағар, Көбекүлы, Қулсары, Рысалы, Өтеке батырлар, ақкете-Бералы би сияқты ондаған ірі тұлғалар тұрды. Қазақ қоғамының XVIIІ-ХІХ ғ. саяси әлеуметтік келбеті Кеңес үкіметі жылдарында бірыңғай маркстік- лениндік әдістемелік тұрғысынан қаралып, Коммунистік партияның идеологиясы аясында баяндалғандықтан көптеген тарихи оқиғалардың мүлдем теріс көрсетілгені белгілі. Оларды өз болмысымен танып, білу, ғылми негізделген талдау арқылы дұрыс бағалау - тарих ғылымының бүгінгі де, ертеңгі де елеулі міндеті екендігі енді түсінікті болды. Осы жағдайда аталған кезеңдердегі еліміздің батыс өңіріне, соның ішінде Ақтөбе аймағына қатысты оқиғалардың шынайы беттері тарих ғылымының кандидаты, Қ.Жубанов атынд. Ақтөбе унив. профессоры Зәкіретдин Байдосовтың көптеген зерттеу еңбектерінде жан-жақты көрініс тауып келеді. Тарихшы- ғалымның Есет батыр Көкіұлы, Көтібар Бәсенұлы, Есет Көтібарұлы, Қарағұл батыр, Қайдауыл батыр, Мырзағул би сияқты өз заманындағы аса ірі тұлғалардың өмірі мен істеріне арналған материалдары тарихи сол кезеңдердің шындықтарын боямасыз көрсеткен құнды еңбектер болды. Ресей отаршылдық саясатында қазақ жеріне енуді кеңейте отырып, жер алу мен салық жинау істерін күшейте түсті. Оның әсіресе жайылымдық жерлерді тартып алуы Кіші жүз журтын әсіресе оның адай руының ашу, өшпенділіпн тұғызды. Сондықтан да патшалық тәртіп өзінің алғашқы әскери бекінісін 1834 жылы Өліқолтық шығанағының оң жағалауына Ново-Алек- сандровка деген атаумен салды. Жем өзінінің орта ағысы тұсында салынған Ембі постысы - аса ірі әскери бекіністің бірі осыдан бес жылдан кейін келді. 1845 жылы адайлардың жазғы жайлауының шығысында Торғай өзені бойында Орынбор бекінісі, Ырғыз өзенінде - Орал бекінісі, содан бір жыл өткесің адайлар қыстағының дәл орта тусымен, Түпқараған мүйісінен - Ново-Петровское бекінісі салынды. Осылай етек алған әскери бекіністер көбейе түсіп, 1862жылы Жемніңт өменгі ағысынан /Есенберді деген жерде/ Ембі, содан 7 жыл өткен соң Електің жоғары жағынан - Ақтөбе, Ойылда - Ойыл бекінісі пайда болды. Осылардың барлығы басқа да құйтұрқы саясаттармен бірге, жерді тартып алудың әдістері болғандықтан бұл тұрғындардың орынды ашу-ызасын тудырып, қолдарына қару алуға итермеледі. Сөйтіп әртүрлі сипаттағы күрестер өрши түсті. Солардың табандыларының бірі - кете, адайлардың қарсылығы болды. Олар өзге де көтерілісшілермен бірлесе отырып, қарулы патша армиясының ауыр соққыларына қарамастан 1868 жылы Ойыл әскери бекінісін салдырмау мақсатында, осы өңірдің Жамансай дейтін жерінде 20 мың қолмен келіп, 7 күн бойы фон Штемпельдің Ойыл бекінісі үшін әкеле жатқан материалдары тиелген 400 арбасы бар 500 солдатын қоршап тұрды. Қақтығыстарда 3 адамы қаза тауып, 5 адамы жараланған әскерлер Калмыков қорғанына шегініп кетті. Оған сосын кейін Досан Тәжиев басқарған әйгілі көтерілісшілер бауыздап өлтірген подполковник Рукин отряды көмекке келгенмең ызалы халық бой бермей күрес алаңын кеңейте түсті. Бұл патша әскерлері үшін елеулі қауіп болатын. Сол себепті осы көтерілісті басу үшін Орал облысының әскери генерал-губернаторы  И.А.Веревкин өзі бастап, құрамында мұздай қаруланған 1700 солдаты бар екі арнаулы отрядпен Рукиннің үш жүздігімен 21 маусым күні Барқын құмы маңына келді. Сөз жоқ, қолға іліккендерден өзге ешқандай да әскери қаруы жоқ көтерілісшілер бұл шайқастың енді мағынасыз боларын сезінді. Сөйтіп олардың 11 мың түтіннен тұратын бөлігі Веревкинге көтерілісті жалғастырмайтындығын білдірді. Соған қарамастан оның С.Түркебаев, Б. Османов, Д.Рысқулов, Ш.Сүтемгенов, О.Жақановжәне басқалары бастаған неғурлым жауынгер тобы күресті жалғастыруға ынталылық көрсеткенмен күш тең емес еді. 1870 жылы қыркүйек айының басында жазалаушылар көтерілісшілер-дің, олардан да басқа бөлек- бөлек көшіп жүргендердің ауылдарын қанға бөктіреді. Қияқты деген жердің маңында бір белек ауылды аяусыз жазалап, көптеген малдары олжаланды. Дауылша қойнауында отырған ауылдардың 20 адамын өлтіріп, үй мүліктерін өртеп, әйелдері мен қыздарын зорлап, содан кейін атып тастаған. Сағыз өткелі бойында Ойылға астық алып қайтуға бара жатқан керуеннің 350 түйесін тартып алып, мүліктерін тонап, 20 керуеншіні өлтіреді. Басқыншылар көтерілісшілердің соңына түсіп, бейбіт ауылдарды қыспаққа алды. Жем, Сағыз, Ойыл, Үстірттің терістік жағынан патша әскері шығып, Досанның алдын кеседі, осыдан көтерілісшілердің 3 мыңнан астам отбасы 1870 жылдың желтоқсан айында, қақаған қыстың ішінде бет қарыған аязға, өңменнен өткен ызғырыққа қарамай Хиуа хандығының жеріне өтіп кетуге мәжбүр болды /I.Сариев, М.Омаров. Ойрандалған адай даласы, Атамура, Алматы, 1995 ж./. Қалмақтармен, жоңғарлармен, казактармен үздіксіз күрестер арқылы қазақ жұрты бүкіл жерін түбегейлі тазарта алмағанымен XVIII ғасырдың аяғында босаған атамекендеріне орала бастады. Бұл ретте Орынбордың 1803-17 жылдары арасындағы әскери генерал- губернаторы Г.С.Волконскийдің "Ұлы, Орта және Кіші Орда болып бөлінетін қырғыз- қайсақтар туралы" мәліметтерінің ерекше маңызы бар. Бұл деректерді генерал-губернатор өздеріне қарасты ұлыстарды жақсы білетін ру басшылары арқылы жинаған. Осы еңбек бойынша губернатордың өзіне тікелей тәуелді болған Кіші жүз мейлінше мол қамтылған. Г.Волконский өз мәліметтерін Кіші жүздің әр түрлі руларынан, әсіресе тама руынан тұратын 6000 отбасының өз тайпалық  бірлестігінен бөлініп Шу, Сарысу өзендерінің бойына, Есілдің бас жағына Орта жүз қазақтарына кеткенінен бастайды. Жетіру тайпалық бірлестігінің 1000 отбасына дейін жететін табын руы да Орта жүз жерлеріне кетіп, жоғарыдағы рулармен аралас- құралас көшіп жүрген. Байұлы тайпасы беріш руының 1200 отбасынан тұратын екі атасының жазғы көші-қоныстық жерлері Қарақумның батыс бөлігіндегі Ұшқызыл, Ибел, Тебез шатқалдарында болды, қыста Сырдарияның жағалауын және Айғыр, Соққан шатқалдары мен Қуандарияның бойына турақтады. Байұлы тайпасы жаппас руының 7200 отбасынан тұратын алты атасы болған. Жетіру тайпасының 300 отбасына дейін жететін табын руы жаз уақыттарында Сырдария мен Қуандариядан Қарақұмның солтүстігіне қарай, Торғай және Тобыл өзендеріне, Үшәйет шатқалы мен Троицк қаласының қарсы бетіне көшіп, қыста Сырдарияның бойымен Қорқыт, Қуандарияның бойымен Қуат шатқалдарына, Баян қақы және Жаңа қақы шатқалдарына тұрақтады. Байұлы тайпасы алтын руының 5000 отбасынан тұратын төрт атасы, таздар руының 800 отбасына дейін жететін екі атасы және Жетіру тайпасы телеу руының 2800 отбасынан тұратын төрт атасы Торғай, Қарасқай өзендерінің бойын, Ұрқаш-Кіндіктікөл көл-дерінің жағалауларын жайлап, қыста Сырдарияның сол жағалауларың Темірлік шатқалынан Қуандариядағы шатқалдарына дейінгі жерлерді тұрақ етті. Жетіру тайпасы керейт руының 4000 отбасынан тұратын он екі атасы Ырғыз өзені арқылы Қарашатау тауларына дейін өтіп, Қарақумның солтүстік аймақтарын жайлады. Қыста Сырдарияның сол жағалауларындағы Тұмарлық, Қызылжал, Башы, Ақтөбе шатқалдарын және Жаңадарияны тұрақ етті. Әлімұлы тайпасы шөмекей руының жалпы саны 18500 отбасынан тұратын төрт атасы Қарақум мен Тоғысқан шатқалынан әрі асып, Ырғыз өзенінің бойымен Қарашатау мен Бақмай-ма өзеншесіне дейінгі жерлерді жайлады. Олар Сырдария бойындағы Таскешу, Бесарық, Байғус деген жерлерді, Қуандария бойын, Әйтімбет, Әшір, Күліс шатқалдарын және Жаңадарияның бойын қыстады. Әлімұлы тайпасы төртқара руының 11000 отбасына дейін жететін он екі атасы Қарақұмның арғы жағындағы Тоғашқопа маңындағы Құлақшы, Барбы- қайрақты, Талдықты көлдерінің іргесіндегі жерлерді, Майлыбас, Күнту шатқалдарын, Қуаңдария бойымен Хиуа жақтағы және Жаңадарияның бойымен Сырлытау зираты жанында тұрғызылған Нұртай қамалының маңындағы жерлерді қоныс тепті. Шекті руының 1500 отбасына жететін атасы мен қаракесек руының 3500 отбасына дейін жететін төрт атасы, шектінің 2000 отбасына дейін жететін екі атасы және шөмекей руының 1500 отбасынан тұратын Әлімұлы тайпасына қатысты бес бөлімшесі жазда Каспий теңізі жағалауларындағы Көкдомбаң Қылышқыры, Борсық шатқалдары маңың Ембі /Жем/ Темір, Сағыз, Ойыд Қобда өзендерінің бойын Жайық өзенінің жағасына дейін жайлады. Бұл рулардың бірқатары қыста Сырдария бойын, Қаратуз, Жынғана шатқапдарын, Қуаңдарияның құяр тұсың Арал теңізі жағапауларың Қарақум қамыстарың Борсықты, Жем өзенінің бойын, Каспий теңізінің маңын, басқа да шағын өзендердің бойларын тұрақ еткен Жетіру тайпасы табын руының 4000 отбасына жететін тоғыз атасы Арал теңізінің батыс жағалаулары мен Каспий теңізі бағытындағы Құлмауыр, Шаматай шатқалдарың Шінгетауының іргесіндегі, Шурық көшші зиратының түбіндегі құмдарды қыстады. Жазда Жемге қарай көшті. Байұлы тайпасы адай руының 10000 отбасына дейін жететін он екі атасы және Масқар руының 3000 отбасына жететін бес атасы, қызылғұрт руының 3000 отбасына жететін бес атасы, таздар руының 3000 отбасына жететін алты атасы, жаппас руының 1000 отбасына жететін екі атасы - осылардың барлығы да Жайық пен Жем өзендерінің аралығын, Бұлдырты, Жусапы, Шыңғырлау, Аңқаты өзендерінің төңірегін, Қобда өзеніне дейінгі жерлерді жайлады. Олар Каспий теңізі жағалауындағы Маңғышлақта, Айрақты шатқалында, Жем, Жайық өзендерінің сағаларын, Гурьев, Сорочинокоп қамалдарының қарсы беттеріндегі шығанақтар мен Орал шебімен жоғары жақтағы жерлерді қыстады. Орта жүз уақ тайпасының 2500 отбасынан тұратын жеті руы Кіші жүз қазақтарымен бірге Ойыл және Кіжі өзендерінің бойын жайлады. Табын руының 6500 отбасына жететін он бір атасы, кердері руының 3500 отбасына жететін бес атасы, жетіру тайпасына жататын тама руының 2000 отбасына жететін алты атасы жазда Орал бекінісінің қарсысындағы Қанлы, Доңыз, Қобда және Елек өзендерінің бойларындағы жерлерді жайлады. Қыстаулары Жайық өзенінің бойымен жоғары қарай Орынборға, Красногорск қамалына дейінгі жерлерде орналасып, Елек өзенінің бас жағын шашырай жайлап жүрді, бірқатар рулар Жайықтың оң жағалауына көшіп-қонды. Әлімұлы тайпасы шөмекей руының 2200 отбасына жететін үш атасы жазда Елек өзенінің бас жағына, Майдан, Талға шатқалдарының Ор өзенінің сағасына дейінгі жерлерді жайлады. Қыста Красногорск қамалынан Жайық өзенінің бойымен жоғары қарай Верхнеозерный қамалына дейінгі жерлерді, Елек өзенінің бойы мен Бестамақ шатқалын тұрақ етті. Жетіру тайпасы жағалбайлы руының 7000 отбасынан тұратын он екі атасы жазда Кемек өзенінің бойын, Қарашатау шоқыларын және Тобыл өзенінің бойын жайлап, Верхнеозерный қамалынан Жайық өзенінің бойымен жоғары қарай Жоғары Оралға дейінгі жерлерде қыстады. Жетіру тайпасы рамадан руының 300 отбасына жететін екі атасы Кіші жүздің басқа руларымен бірге қыс қыстап, жаз жайлап жүрді. Кіші жүз тайпалары руларының 217 атасында 165700 отбасы, ал барлық үш жүзде 395100 отбасы болды. Кіші және Орта жүз тайпаларының көпшілігін, сондай-ақ, Ұлы жүз тайпаларының бірқатарын өз бодандығына қабылдағаннан кейін патша үкіметінің алдында аса күрделі міндет - жаңа қосылған өлке жерін басқаруды реттеу және соның негізінде халықтан алым-салық жинау мәселесі тұрды. Бұл жағдайда орыс әкімшілігі, ең алдымен, белгілі бір рудың, тайпаның дәстүрлі мекен еткен жерлерін, ғасырлар бойы қалыптасқан бір жайылымдықтан екіншісіне ауысатын көші-қоныс жолдарын сақтауды, көшпелі қауымның әдет-ғұрыптары мен дәстүрлеріне сүйенуді көздеді. Құрылысы 1735 ж. қазіргі Орск /бұрынғы қазақша атауы - Жаманқала/ қаласын салудан басталып, кейін, 1743 ж. Жайық өзенінің төменгі бойына көшірілген Орынбор - қала ретінде де, аймақ ретінде де қазақ тарихымен тікелей байланысты өңір. Ол 1850-1881 ж. аралығында генерал-губернаторлықтың орталығы болды. Патша өкіметі қазақ жерін отарлауды одан әрі кеңейту мен тереңдету мақсатымен 1859 ж. Орынбор қазақтарының облысын құрып, оған Сырдария линиясын да ендірген болатын. Алайда оның орынборлық бөлігіне Ішкі істер министрлігі иелік етті де, Сырдария линиясына Сыртқы істер министрлігі басшылық етті. 1865 ж. Сырдария линиясы Шу сыртқы өлкесі линиясымөн біріктіріліп, Арал теңізінен Ыстық көлге дейінгі аралықтан Түркістан облысы құрылды да дала әкімшілік қатынасы жағынан: батыс, орта және шығыс болып, үш бөлікке бөлінді. Олардың әрқайсысы да сұлтандық билікте болып, олар сатылы түрде алдымен облыстық басшылыққа, сосын Орынбор генерал- губернаторына бағындырылды. Сол үшеудің шығысы және орта тұстың басым бөлігі қосылуы есебінен 1868ж. Торғай облысы құрылды. Оған: Торғай, Елек, Ырғыз және Николаев дел аталатын 4 уезд кірді. Олардың облыстық орталығы дапаның ішкі бетіне көшірілгенше Орынборда, Елек және Николаев уездерінің басқармалары уақытша Орынбор губерниясының Елек және Троицк қалаларында болып, 1878 ж. Ақтөбе қаласының, 1880 ж. Қостанай қаласының салынуымен байланысты Елек уезі - Ақтөбеге, Николаев уезі Қостанайға көшірілді. Торғай уезінің басқармасы енді Торғай атауына өзгертілген бұрынғы Орынбор бекінісінде, Ырғыз уезі Орал аталған бекінісіне орналасты. Ресей ішкі істер министрлігінің С.-Петербург қ. 1894 ж. жарық көрген “Волости и населенные места 1893 г” дел аталатын кітабында /”Статистика Русской империи. XXVII”./ 1893 жылдың 1-қаңтарындағы Ақтөбе Уезіндегі тұрғындардың саны  87.604 деп көрсетілді, Ырғызда - 74. 835. Ал жалпы алғанда, Торғай облысының халқы 366.751 адам. Соның өзінде осы облыс аумағына, жаз айларында, Сырдария мен Орал облысынан жайылым іздеген, су іздеген көші-қон көп болғандықтан халықтың тұрақты санын дәл белгілеу мүмкін болмаған. Ақтөбе уезінің сол кездегі жер көлемі 50360 км2, халқының саны 115215 адам болды. 1883 ж. шілде айынан Ақтөбе қ. уездік орталық болды. 1884 ж. есеп бойынша уезд 9 болыстан, олар 68 ауылдан тұрды. Ал Ақтөбе бекінісінде небәрі 862 адам тұрды, оның қожалықтарында 21408 түйе, 98561 жылқы,88202 ірі қара, 250 мың қой-ешкі болды. Сол кездің ресми мәліметтерінде, көп жағдайда, облыс тұрғындары көшпелі тұрмыста өмір сүреді делінгенмен аталған кітапта мысалы, Ақтөбе уезінің қазақтарын отырықшы деп атауға болатындығы айтылады. Олардың бірқатары тұрақты мекендерде тұрып, астық өсірумен айналысқан. Кеңестік тарихнамада қазақтардың егіншілік ісімен айналысуы жөнінде біржақты пікір айтылып, егін егуді қазақтар орыстардан үйренді деген пікір үстем болып келді. Сол кезендері қазақ даласына сапар шеккен орыс зерттеушілерінің еңбектері бұл пікірдің қате екендігіне көз жеткізеді. Орынбор генерал-губернаторының генерал-адъюданты Катенин 1858 жылы маусымның 6 күні Кіші жүз даласына тексеру жұмысына шыққан кезде былай деп жазады: “Далаға бірнеше ондаған шақырым бойлап енсең  -Ақжайық, Ембі, Ырғыз, Торғай өзендері мен жағалауында – барлық жерде айдалған, немесе дән егілген алқаптарды көруге болады". Сөйтіп егіншілікпен айналысатын жаңа аудандар саны көбейіп Сағыз, Қобда, Ойыл өзендері және Мұғалжар тауының етегінде де егіс алқаптары кеңейе түскен Торғай облысының Қарақоға дейтін жерінде, мысалы 1800-1830 ж. аралығында ғана егіншілікпен айналысатын үйлер 80-ге дейін жетіп, кейін ұдайы өсіп отырған. 1866 ж. 2.091 дес. егіс салып, 268.000 пұт астық алса, 1875 ж.17.000 дес., 1884 ж,-68.000 дес. дейін тұқым сеуіп, 1889 ж. облыс бойынша 8.246.164 пұт әртүрлі астық алды. Алайда осыдан кейін қатарынан екі жыл бойы бүкіл Ресейде, сонымен бірге суы Торғай облысында да өте қатал құрғақшылық болуы себепті астық ойдағыдай алынбай, егіншілер елеулі  қиыншылықтарға ұшырады. Осымен байланысты тек Ақтөбе уезі тұрғындарының 52,6 пайызы азық-түлік көмегін қажет етті. Шындығы керек, осы ауыр жағдайда әкімшілік тек Николаев және Елек уездерінің тұрғындарына азық-түліктік және 1890- жылға тұқымдық көмек үшін 327.866 сом қаражат бөліп, жеке жәрдем берушілерден 26.000 сом жібергенмен 1891-жыл да қолайсыз болып келді. Ішкі істер министрлігі осы қалыптасқан жағдайдан шығу үшін тағы да көмектік қаржы көздерін тауып, әсіресе қалалық қазақ тұрғындарының астықты сатып алу мүмкіндіктерін жеңілдетті. Соның нәтижесінде 1892 ж. тек Елек уезінде 26.061 дес. жерге егіс салынды. Егістік жерлерді өңцеу өте-мөте қарапайым, қарадүрсін жүргізіліп, көп жұмыстар кетпен, шот, жалғыз тісті соқамен атқарылды. Егін ору - орақпен, пышақпен кесіп жинау арқылы жүргізілді. Ол сосын жерге төселіп, үстінен аттарды жүргізумен бастырылды. Сонда бір жұмысшы, шамамен, күніне 35 тиын 1 сомға дейін егер атымен келсе 2 сомға дейін табыс тапты. Бір десятинді жыртқаны үшін 7,5- 10 сом, тырмалағаны үшін 4-6 сом, ал орғаны үшін 8-12 сом төленді. Егіншілік облыс тұрғындары тұрмысының экономикасына біршама қолайлы эсер еткенмең даладағы тіршілік пен тұрмыстың негізгі көзі - ежелгі мал шаруашылығы болып қала берді. Жергілікті тұрғындардың ішер асы, киер киімі, баспанасы, отыны осы болатын. Жоғарыда аталған императорлық кітапта көрсетілгендей, Торғай облысында, 1893 ж. 1-қаңтарында 391 203 жылкы. 276.366 ірі кара. 130.184 түйе, 1.278.859 қой, 76 1 34 ешкі, 349 шошқа болған. Халкының саны 361.751 -re жеткен. Бұл әр тұрғынға, шамамен бес малдан келетіндігі өз алдына, егер сол қыруар малдың құрамында жылқы, түйе, ірі қараның кептігі себепті жалпы биомасса есебімен алынса, олардың сапалық құрамы әлдеқайда жоғары болғандығы аңғарылады. Сол кездегі Ақтөбе уезіне 13 болыс қарап, халқы 87.604 адам болды, осы тұрғындар 77.639 жылқы, 98.179 ірі қара. 13.033 түйе, 284.760 қой. 17.246 ешкі малдарына иелік етті. Ырғыз уезінде де болыстықтың саны 13-кежетіп, 74.835 адам есепте тұрды. Олар 57.431 жылқы, 28.552 ірі қара, 66.118 түйе. 340,901 қой, 15.503 ешкі ұстады. Осыдан көрінгендей, мал шаруашылығының негізін қой түлігі құраған. Олар және ірі, қуатты, қоңды келіп, бір-біреуінің салмағы жаз айларында 4-5, 5 пұлға дейін тартқаң 20-30 фунт құйрық май түскен. Қазақы жылқылардың қажырлылығы мен төзімділігі сондай, салт атты Орынбордан Ырғызға дейінгі ықты қысқа уақытта жүріп өткен. Жылқы саудасы 1- маусымнан 22-қазанға дейінгі аралықта Орынбор қаласындағы айырбас алаңында, 15-мамыр- дан бастап Ойыл бекінісіндегі Көкжар жәрмеңкесінде, 23- мамырдан - Қарақамыс /Темір/ жөрмеңкесінде жүргізілген. Жәрменкелермен катар бірқатар жерлерде базарларда таңдаулы жылқы тұқымдарының саудасы Ойыл /Көкжар/ мен Қарақамыс /Темір/ жөрмеңкелерінде өткен Сауда тұракты болғанымен жылкылардың бағасы сапасына карай өзгеріп. көп жағдайда төрт түрге бөлінген. Олардың ен жоғарғысы 48-75 сом, екіншісі 30-45 сом. үшіншісі 20-30 сом, төртінші түрлері - 8-20 сомса дейінгі аралықта бағаланған. Ірі кара қой мен жылқыға қарағанда, әсіресе оңтүстік уездерде аз ұсталган. Оның себебі, 6іріншіден бағып-күтудің күрделігінен болса, екіншіден қазактар оны қажеттілігі жағынан өзгелерден пайдалы деп есептемеді. Қой мен жылқы түліктері жүйелі түрде, ірі қараны ара-тұра саудалау, нөгізінең сол Орынбор мен Троицк калаларының айырбас аландарында, Уст-Үй, Звериноголов казак станицаларында ұдайы жүргізілді Саудада қолмақол ақшага, тоқыма-мата тауарларына малмен есептесетіндіктен Орынбор губерниясы мен Торғай облысының отырыкшы елді мекендерінен сауда керуендері қазак ауылдарындағы арзан малдарды алуға тоқтаусыз ағып жатты. Бұл кезде Орта Азия мен Орск /Жаманқала/, Орынбор қалаларын байланыстыратын керуен жолы Ташкент, Қазалы, Троицк қалапарын басып, Торғай облысын қамтыды. Осы жолмен арбамен тасылуы Каспий сырты теміржолының пайдалануға берілуімен байланысты біршама жеңілдегенмен де түйе түлігі ұзын жолдың жүгінен босаған жоқ. 19 ғ. 60-жылдары Орынбордан Ташкентке дейін сауда сапарына шығарылған бір түйенің жолакы бағасы 6-7 сом тұрса, 1879 ж. бір пуд салмак теңдегені үшін баға 18 сомға көтерілді. Сонда осы кашыктыкка жылыма түйемен екі рет қатынаған казак, шамамең 25 сомдай табыс тапқан. Өлкеде бұл кезде тау-кен істерін жүргізудін мүмкіндігі жоктықтаң азын-аулақ барлау жумыстарына ғана назар аударылды. Тек Орқаш көлінен ас тұзы өндірілді, оны кейін Ресейдің кәсіпкерлері меншікке алып, жыл сайын өндірілген 1,5 млн пуд тұзды Орынбор губерниясындағы. әсіресе шығысында орналаскан тұрғындарға сатты.Қазак даласы Ресейлік рынокке осылайша бейімделе берді. Шикізатқа деген сұранымның өсе түсуі өндірістік істердін пайда болуы байырғы шаруашылық пен тұрмыстың үйреншікті сипаттарын әрқилы дәрежеде бұзып, ыдырата берді. Шаруашылық пен экономиқадағы өзгерістердің енді әлеуметтік саладағы да өзгерістерді талап етуі заңды еді. Уақыт 19 ғ. таяу келгенін сезіндіріп, даланың ендігі көп өзгерісін Ресей империясы айкындайтың шақ келді. Сол өзгерістердің ең күрделісі, жалпы жұрт үшің сөз жоқ, ағарту мен денсаулық сақтау істері болатын. Оның екеуінің де негізін салған Ресей империясының отаршылык пиғылы болғанмен кейін дамыткан, өрістеткен Ресейдің қоғамдык козгалысы болды. Алғашқы кездері XVIII г бірінші ширегінде шекаралык линиялар мен әскери бекіністерде орналаскан дәрігерлік мекемелердің кызмет өрісі жергілікті тұрғындарды ойдағыдай қамти алған жоқ. Тек, кейін төңкеріс идеясымен қаруланып, саяси қызметтері үшін қуғынға түскен халықшылардың қазақ өлкесіне соның ішінде Ақтөбе аймағына да жер аударылуы ағарту ісі мен  дәрігерлік қызмет аясын сөйтіп шұғыл өрістетуге әкелді. Себебі, саяси айдауға түскендер негізінен оқымысты дәрігерлер, ойшылдар болатын. Бұл қозғалыстың өкілдері отаршылдық, күш көрсету, езу мен қанау секілді әлеуметтік теңсіздіктер мен әділетсіздіктердің қандай түрлеріне де қарсы, өздерін интернационалистер санайтын қаһарман адамдар болды. Қазақ даласы өзіне айдалып келген осы жігерлі жандардың ізгі ойларын жүзеге асыруға мүмкіндік беретін сынақ алаңы секілді болды. Жаппай сауатсыздық, рулық-тайпалық құрылымдар, соған сәйкесті шаруа мен тұрмыстың бірыңғай натуралдық формалары, халық арасындағы жұқпалы аурулардың көбеюі - өз өмірлерін халық игілігіне арнаймын деген саяси күрес адамдарының бел шешіп күресетін жері еді. Орыстың азаттық қозғалысы өкілдері нақ соған барып, олардың қазақ халқы тағдыры үшін күрестің елеулі беттерін  жасағандарын ұмытуға болмаса керек. Әрине бұл қадырлы да қайырлы істер сол барлық уақытта да халықшылдар көздеген мақсаттарға сәйкес шыға берген жоқ. Бұл істерде империялық, миссионерлік, алдау мен арбау, шеттету мен мәжбүр ету секілді реакциялық саясаттар да қатар жүрді. Соның өзінде айдаудағы халықшылдардың дәрігерлік мамандығы барлары қазақ даласының аса үрейлі екі қаупінің бірі - жұтпен бірге індетке қарсы тұрып, көмек жасауда елеулі үлес қосты. Бұл қызметтер туралы елде қүжатталған толық материалдар жоқ. 19 ғ. 80-90 ж. медициналық қоғамдардың жиналыстарын баяндайтындай жарыққа шығарылған протоколдар қайда да өте-мөте сирек кездеседі. Көптеген құжаттар жоғалғаң не кезінде сатылған, өртеліп жіберілген. Мысалы, 1893 ж. халықшылдардың дәрігерлік қызметтерін баяндайтын істерді Торғай облыстық басқармасы сатып жіберген. /Бұл туралы кезінде хабарлама беріп, 30207 істер жинақталған 12 т. қағаз сатылған. /ЦГА Қаз. КСР, ф.25, оп. І,д. 2180, л7, 16-18/.XX ғас. басында Орск /Жаманқала/ бекінісінің үш т. асатын іс қағаздары жоқ етілген /Назин С. Из истории архивного дела в дор. России. - Арх. дело, 1936, № 2, с. 27-28/. Сөз жоқ, сол қыруар құжаттарда өңірдің басқа да тарихымен бірге медициналық қызметтерді айғақтайтындай сан-алуан деректер жоғалды. Соның өзінде, қолға түскен мәліметтер халықшылдардың қаһарман қызметтерінен дәйекті хабарлар береді. Қазақстан Компартиясы Орт. Ком. бірінші хатшысы Д.А.Қонаевтың мәскеулік “Коммунист" журналының 1980 ж. № 12 санына жарияланған “В благотворной атмосфере ленинской дружбы народов деген мақаласында: "Індеттер /эпидемиялар/ жүздеген мың қазақтардың өмірлерін қиып кетті. Ырғыз, Торғай уездерінде 87,5 мың км бір дәрігерден келді. Жергілікті тұрғындар қырылумен болды" деген жолдар бар. Торғай обл 1891 ж. дәрігерлік есебінде: “Торғай облысында ауруханалар жоқ; мұнда жергілікті гарнизонный төменгі буындарынан басқа ақылы түрде жекелеген аурулар емделетіндей төрт лазарет ғана бар. Бірақ ақы төлемі үлкен болғандықтан, сырқаттар емханалық әдіспен емделеді. /ЦГА Каз. КСР. Ф. 25, оп.1, д. 3877, я 125/. Дәрігерлер осындай жағдайда денсаулық сақтау ісіне қаржы бөлуді, жаңадан ауруханалар ашуды талап етті. 1887-1892 ж. Аралығында Қарабұтақ әскері гарнизонында әскери дәрігер болған М.Гомоны осы гарнизоннан саяси жер ауғандардың қашып шығуына көмектесті деп айып таққан. Осы кезде Торғай уезінде Д.И.Писаревтің курстасы, белгілі қоғам қайраткері, медик П.И.Ефимовский-Мировицкий еңбек етті. Бұл кезде онсыз да қамақоры жоқ далаға ішкі Ресейден күнкөріс іздеп мыңдап ағылған қоныстанушылар өздерімен бірге аштық жалаңаштыққа қоса дифтерит, қызамық, сүзек ауруларын ала келді. Хиуа жағынан Персі арқылы тырысқақ, оба, қорас аурулары жетті. 1892 ж. Еділі төменгі жағынан шықі тырысқақ ауруы жан-жаққа тез тарап, әсіресе Елек уезі мен Ақтөбе жерінде қауіпті қалып алды. Сол кездегі Торғай облысының дәрігері Соловьевтің  телеграммасында мынадай жолдар бар: “Бүгін алынған мәліметтерге қарағанда Қара- торғай басқармасында тамыздың 5-13 аралығында сырқатқа ушыраған 49 адамның 40-ы қайтыс болды, 9-сауықты, жүру қаупі бар үйлер тазартылды". /ИГАККСР ф.25, сп I, д. 3886, л 171/. Осымен байланысты Електе, Темірде және Ойылдағы лазареттерде тырысқақ ауруын емдейтін бөлімдер ашылды. Орыс дәрігерлері қазақ арасынан шыққан әріптестерін өсіру мен қолдауда көмектерін аяған жоқ. 1872 ж. Ақтөбе уезінде Петербургтен әдейі тапсырмамен жіберілген дәрігер А.Соловьев, мысалы, осындағы дәрігер Ғ.Асауов туралы жылы пікір білдірген. Ақтөбеде тырысқақ ауруы өршіп тұрған шақтағы бір дәрігердің жазғанындай: “қазақ тұрғындары аурудың мән-жайын толық түсінеді, одан сақтану, емделу істерін орыстарға қараганда тиянақты жүргізеді” десе, фельдшер Кищук: “ілкіде олар маған сенімсіз қарағанмең енді бәрі де мән-жайды толық түсінді, айтқанымның бәрін де муқият орыңдап жүр" деп жазады /ЦГА... аталған құжатта/. Осыған сәйкес қазақ дәрігерлері де орыс әріптестерімен тығыз ынтымақты болған. Оны Ақтөбе уезінің дәрігері В.Васильевтің мына сөздерінен байқауға болады: Маған тырысқақ аурулары бойынша тапсырылған учаскелерден: Бөрте болысынан - Ү.Меңдіқулов, Електен - И.Қалиев’ Түзтөбеден - Байтасов және Қобда болысынан - М.Нүрпейісов өз міндеттеріне өте жақсы қарайды, сергек адамдар. Олардың бәрі де орыс мектептерінде оқыған орыс тілін жақсы біледі. Фельдшер В.Волков қыртызша жақсы сөйлеседі” /ЦГА... сонда/. Ақтөбе өңіріндегі денсаулық сақтау қызметі тарихында осы саланың ірі қайраткері Мухаметжан Қарабаевтың рөлі ерекше аталады. 1881-1887 ж. Қазан унив. медицина фак. аса қиыншылық жағдайда бітіріп шыққан ол халық үшін бұдан былайғы қызметін де сол жоқшылықпен өткізді. Оған материалдық жәрдем беретіндей ағайындары жоқ болды. Соншалықты қиыншылықтарға қарамастан Торғай өңірінде - Қостанайда, 1894 ж. Ырғызда уездік дәрігерлік қызмет етті. Оның қызметтестері астыртын үйірмелердің мүшелері: Темір әскері лазаретінде фельдшер - А.Н.Борисов, Торғай уезінде - П.В.Добровольский, Ырғыздың өзінде - И .Лангор болды. 1895 ж. Ыртыз уезінде іш сүзегі ауруы өршіді. М.Қарабаев осы індетті емдеудің жағдайларын жасай жүріп, әкімшілік алдына қазақ ауылының тұрмысы мен шаруасын көтерудің келелі мәселелерін қойды. Оқу-ағарту саласында Ресей империяға қызмет ететін жергілікті ұлт жастарынан мамандар даярлау және орыс балаларын оқыту міндетін алға қойды. Осы мақсатта дала мен қаладан мектептер ашу ісі қолға алынды. Қазіргі Ақтөбе облысының аймағында біріпші рет 1864 жылы 25 қазанда Ырғызда бастауыш мектеп ашылды. Бұл мектептің мүғалімі болып Шахмұрат Құлыбеков қызмет істеді. Мектеп 1879 ж. Ресей халық ағарту министрінің 1879 жылты 14 сәуірдегі № 4146 жарлығымен Ырғыз қаласында бір қазақ, бір орыс мүғалімдер штатымен жұмыс жасайтын екі кластық орыс-қырғызучилищесі, 1881 ж. 23 қазанда Ақтөбедегі екі класстық училищеде болды. Бұл училищенің ашылуына Ы.Алтынсарин көп еңбек сіңірді. 1887 жылы қарашаның І-інде Қара- бұтақтағы болыстық мектептің ашылуы қазақ даласындағы қуанышты жаңалықтардың бірі болды. Ашылған жылы бұл мектепте 25 қазақ, 18 орыс балалары қабылданды. Мектеп меңгерушісі болып Қазан мүғалімдер семинариясын бітірген Меркурьев тағайындалды. 1887 жылы Бөрте болысында 4 жылдық орыс-қазақ мектебі дүниеге келді. Сол бір жылдары қазақ даласында қазақ қыздарының білім алуын қамтамасыз етуге деген ынта күшейді. 1887 жылы 15 қыркүйекте Ырғыз қалалық бір класстық әйелдер мектебіне 17 қыз бала оқуға түсті. Сонымен 1890 жылы Ақтөбе облысының аумағында 11 оқу орны жүмыс жасады. Соның ішінде Ақтөбе уезінде - 3-еуі, Ырғыз уезінде - 4- еуі, Темір уезінде - 4-еуі болды. Оларда 498 оқушы оқыса, оның 54-і қыз балалар еді. XIX ғасырдың 80-ші жылдары Темір уезінің аймағында Жирен қопа, Қалмаққырғаң ОйылжәнеТемір бір кластық орыс-қазақ мектеп- тері ашылып, онда 275 бала дәріс алды. Бұл мектептерде Е.Врачев, Қошқарбаев, Жулдызов, Н.Шабанов, А.Романов қызмет атқарды. XX ғасырдың басында Ақтөбе аймағында оқу- білім орындары саны күрт өсті. Дәлелдер келтірсек, 1905 жылы Ақтөбе және Ырғыз уездерінің 60 оқу орны болса, ал 1910 жылы олардың саны 145-ке жеткен, 1911 жылы 18 каңтарда жүргізілген есеп бойынша осы жылы Ырғыз уезінде 104 мектеп болған және онда 4660 бала дәріс алғак Ырғыз уезіндегі 37 мектепте 1074 бала, Темірдегі 19 мектепте 767 оқушы болтан 1911 жылы Ақтөбе уезінде 5468 адам, ал Ырғыз уезінде - 2286, Темір уезінде 2292 адам орысша білім алған. 1913 ж. түңғыш баспасөз органы ашылып, ол “Актюбинский городской вестник” дел аталғаң  апта да бір рет шығатын әдеби- шаруашылық журнал 300 данамен таратылды. Бұл журналдың 24 саны жарыққа шықты. Оның редакторы әрі шығарушысы В.И.Мощенский болды. Ақтөбе облысы бойынша ең алғашқы кітапхана 1883 жылы күзде Ы.Алтынсариннің сынысымен Ырғыз қаласындағы училище жанынан ашылды. Мұнда 300-400-дей кітап қоры болған. Бұл кез елдегі социал- демократтар үйірмелерінің жұртшылық арасында үгіт- насихат жұмыстарын жүргізудің нәтижесінде төңкерістік пиғылдағяы қозталыстардың өрістей бастатан шағы еді. 1901 ж. Темір қал . қазақ шаруаларының ауылында толқу лайда болып, оны басута орапдық казактар отряды жіберілді. 1902ж. 24-мамыры күні Орынбор-Ташкент теміржолы құрылысындаты Шыңтыс болысы № 2 ауылының жумысшылары жумысқа шықпай қойды. Сол жылдың маусымында Ырғыз уезінде де ауыр еңбектің азабына шыдамай жұмысшы- теміржолшылардың бір тобы стачка жариялады. 1905 ж. 16 қарашасында Ақтөбе мен Шалқар қалаларының пошта және телеграф қызметшілері осы саладағы бүкілр ересейлік көтеріліске үн қосты, Шалқарда саяси демонстрация өткізілді. Бірінші орыс революциясы кезінде Ақтөбе қаласында Ресей социал-демократиялық жұмысшы партиясының тобы жмыс істей бастады. Бұл саяси іс-қимыпдар 1907 ж. 3-маусымы күні Ақтөбе қаласы еңбекшілерінің қолдауы нәтижесінде теміржол жүмысшыларының үсынысы бойынша, патшалық жүгенсіздік пен езушілікке қарсы тұру үшін құрамында 40 адамы бар қалалық кеңесті сайлап алуға әкелді. Бұл - бүкіл республикада түңғыш жүмысшы депутаттарының кеңесі еді. Бүл саяси іс-қимылдар халықтың күннен күн өткен сайын төмендеп бара жатқан шаруасы мен тұрмысы жағдайында қалың бүқараның әлденеден деп игілік күткен үміттеріне айналып, қозғалыстың мәнін тереңдете түсті. Ішкі Ресейден қоныстанушылықтың отаршылдық саясат ретіндегі пердесі ашылып, қазақтардың ең шұрайлы жерлері мен қоныстары тартып алынды. Оның үстіне 1911-1912 ж. құрғақшылық ашаршылыққа ұшыратып, жағдайды одан әрі ауырлата түсті, елдің әкімшілікке деген сенімі жоғала бастады, дала тұтанғалы тұрды. 1912 ж. Торғай обл. губернаторы ішкі істер министрлігіне Ақтөбе мен Шалқардың теміржол шебер ханалары жұмысшыларының бірыңғай революциялық көңіл- күйде екендігі туралы хабар берді. Ресей империясының құрамдас бөлігі ретінде Қазақстан да бірінші дүниежүзілік соғысқа тартылып, ел басына еңбек майданына адам алу, зорлықпен мал алу, әскери, басқа да алым-салықтар секілді орасан зор ауыртпалықтарға ұшырады. Онсыз да қысымдағы ел бұған шыдай алмай, 1916 ж. бүкіл Қазақстан мен Орта Азияны қамтыған қалың көтерілістерге әкелді. Осындай елеулі көтерілістің бірі 1916 жылдың қыркүйек айында Ырғызда басталды. Ілкіде аяқ астынан басталған бұл қозғалыс тамыз-қыркүйектің басында қарулы көтеріліске ұласты. Сол жылы 21 желтоқсан күнгі патша бұйрығы бойынша Торғай облысы уездерінің аумақтары әскери жағдайға келтірілді. Мыңдаған адамдардың қарсылығына ұшыраған патша жарлығының жүзеге асырылу мерзімі әуелі 15 қыркүйекке, кейін 15 қазанға амалсыз ығыстырылды. Ырғыз, Торғай уездерінен 20 мыңдай адам алу жоспары 1916 жылдың 20 желтоқсанында Ырғыз уезі бойынша - 74, Торғай уезі бойынша  15-ақ адамға орындалды. Қарсылық бірте-бірте күшейіп әскери-отарлық және мемлекеттік деңгейіңде жүргізілген орыстандыру саясат бағышталған ұлт-азаттық қозғалысына ұласты. Көтерілістің басты мақсаты ұлттық және саяси тәуелсіздікке қол жеткізу еді. Көтерілісшілер қатарында қазақ халқының барлық әлеуметтік топтарының өкілдері болды. Ал қазақ зиялыларының бір тобы А.Байтұрсынов, Ә.Бөкейханов, М.Дулатов т.б. қантөгісті болдырмаудың амалын ойластырды. Олар халықтың дәрменсіздігін, қарусыздығын ескере отырып, халықты өкімет ісіне қарсылық көрсетпеуге шақырды. 1917 жылғы Ақпан төңкерісінен кейін де Алаш қозғапысының басшылары ұлт- азаттық көтеріліс жеңіліс тапқан соң өзге аймақтарға кеткендерді ата мекендеріне қайтаруға, көтеріліске қатысушыларға үкімет тарапынан кешірім /амнистия/ жасатуға көп үлес қосты. Ресейдегі Қазан төңкерісінен кейін де қазақ зиялылары жаңа большевиктік режимді қолдаудың қиын екендігін түсініп ,орнына Алашорда ұлттық-автономиялық үкімет құру жолын таңдады. Мәселен Есенқұлов Ғүмар /1886-1930/ - ақтөбелік, Саратов университетінің медицина факультетін 1914 жылы бітіріп, Темірде дәрігер болғақ онда уақытша үкіметтің комиссары, “Алаштың��� бірінші сәуір айындағы съезінде жалпы қазақ съезін шақыруды дайындайтын бюроға сайланған. Осы Орынборда өткен тұңғыш қазақ съезіне Орал облысынан Ғ.Есенқұловпен бірге І-Дума Депутаты Алпысбай Қалменов, Торғай облысынан I және II Дума Депутаты Ахмет Бірімжанов пен Тел Жаманмұрынов қатысады. 1917 ж. Қазан төңкерісінің сатысы есепті Ақпан төңкерісінен кейін Ақтөбеде де барлық жерлердегі сияқты қос үкімет пайда болды. Оның бірі - уақытша үкіметтің саясатын жүргізетін азаматтық атқару комитеті, екіншісі - жұмысшы және солдат депутаттарының кеңесі. Халық арасында әрқайсысы өз билігін жүргізуге тырысқан бүл қос биліктің өзара қырқысына 1917ж. 25 қазандағы /7-қараша/ әйгілі төңкеріс нүкте қойып, билік 1918 ж. қаңтар айында түбегейлі жүмысшы және солдат депутаттарының Ақтөбе кеңесі атқару комитетінің қолына көшті. 1918 ж. ақпан айында құрамында 37 адамы бар қалалық большевик™ ұйымның мүшелері 150-ге жетіп, ұйымдық жағынан қапыптасты. Коммунисттердің басшылығымен Ақтөбе, Ырғыз, Темір уездеріндегі селолар мен ауылдардың кеңестерін қүру мен нығайту жөніндегі көлемді жұмыстар қолға алынды. Саяси да, идеялық та жағынан өзін ақтамаған, қоғам дамуының табиғи өрістерін бұзып, ниеттерін күшпен, зорлықпен жүзеге асырмақ болған бұл большевиктік күрес жекелей алғанда адамды, тұтастай алғанда елді, жалпы алғанда - адамзатты көп жылдар бойы қасіреттерге душар еткені белгілі. Елдің өзара ақ пен қызылға, кедей мен байға бөлініп ,азамат соғысына килігуі басқа да шаруамен тұрмыстың ауыр зардаптарын тартып келе жатқан даланың жұртын митықтатты. 1918 Ж. Орынборда әскери Үкімет жасақтаған атаман Дутовтың қалың қолы Кеңес Үкіметіне қарсы қатал күреске шығып, бүкіл Оралды басып алумен бірге Сібір мен Орта Азияны Ресейдің европалық бөлігінен кесіп тастап, Еділдегі Калединмен бірігуге тырысты. Осы жылдың наурыз айында ақ казактар Приуральеде кеңес үкіметін құлатып, Орынборды ала алмағанмен, Ақтөбе мен Ембінің қызыл гвардиясы отрядын түгелдей жойып жіберді. Осыдан кейін жаз айында Дутов Орынбор казактарын қайта көтерді, бұл кезде кеңес үкіметі Қазақстанның көп жерінде құлатылып, ақгвардияшылар билігі жүріп жатты. Дутовтың отрядтарына Ақтөбе мен Шалқардың еңбекшілері қарсы тұрып, ерлік көрсетті. Қалыптасқан жағдай кеңес үкіметінен орасан күш-жігер жұмсауды қажет етіп, бәрін де майданға жұмылдыруды міндеттеді. Сөйтіп, дер кезінде қару жеткізген Ә.Жанкелдиннің интернационалдық отрядының көмегімен, Ақтөбе майданының шабуылымен дутовтық полктар 1919 ж. 18-қаңтарында талқандалды. Бірақ осы жылдың көктемі енді шайқас сахнасына Антантаның жаңа сапарын шығарып, оның Шығыс майдандағы Колчак жеңістері Кеңес үкіметіне қайтадан қауіп әкелді. Колчактың Оңтүстік армиясы 1919 ж. 6-сәуірінде Орскіні алып, Орынборға таяу келді. Осымен байланысты Ақтөбе гарнизоны, Кеңес мекемелері, партия ұйымдары, жұмысшылар Ақтөбе қаласын тастап шығып, Шалқар-Арал ауданында Түркістан респ. Қызыл Армиясының бөлімдеріне барып қосылды. Осылайша Орынборды азат етумен байланысты жойылған Ақтөбе майданы қалпына көлтірілді. Жаз бойы шайқаста болған майданда шілдеде 800 адамдық Қостанай партизандары қосылып, кейін өз алдына дербес құрылған Түркістан майданымен бірге /қолбасшысы М.В.Фрунзе/1919 жылдың қыркүйек айында Ақтөбе, Шалқар қалаларын, Біршотыр ст. азат етті. Осы мезгілде Түркістан майданының 1-армиясы Мүталжар ст. ауданында Кеңестік Түркістан әскерлерімен бірігіп, ақгвардияшы Оңтүстік армия жеңіліп, ұрысын тоқтатты. Алайда жеңілген армияның қалдығы Ойылға қарай шегінеді. М.В.Фрунзе жаудың бұл соңғы тобын жоқ етуге үлкен маңыз беріп,оны талқандау үшін экспедициялық отряд шытарута бұйрық берді. Осы отряд Ойылда Орынбор корпусының командирі генерал Акутинді 150 солдаты, офицерлерімен бірге тұтқындап, Қарақотада ақтардың Елек корпусы штабын басып алды. Осымен Ақтөбе жеріндегі азамат соғысы аяқталып, Кеңес үкіметі елді басқарудың саяси тетіктерін қосып, мақсаттарын жүзеге асыра бастады. 1918 жылы 11 қыркүйекте Уфа қаласында болтан Апашорда мәжілісінде “Соғыс жағдайына және жол қатынастарының нашар дамуына байланысты Закаспий облысының қүрамына Бөкей Ордасы, Ойыл уалаяты, Маңтышлақ, Тортай облысының Ақтөбе және Қыртыз уездері енетін Алаш автономиясының Батыс бөлігін нақты басқару үшін Алашорда бөлімі құрылады” - деген қаулы қабылданды. Сол кезеңдегі күрделі саяси жағдайға байланысты Алашорда үкіметі мүшелерінің көпшілігі Семей қаласының маңындаты елді мекенге барып, өздерін Алашорданың шығыс бөлімі деп жариялады, Үкімет мүшелерінің екінші бөлігі Орал облысындағы Жымпиты қаласына келіп, өздерін Алашорда үкіметінің Батыс бөлімі немесе Ойыл уалаяты деп атады. 1919 жылдың ортасына дейін өмір сүрген бұл үкімет большөвиктік биліктің орнығуына кедергі жасау мақсатында ақтардың күштерімен бірікті де, 1918 жылдың аяғы мен 1919 жылдың басында жеңіліс тапқаннан кейін, қазақ ұлтжандары елдің қамы үшін большевиктермен тіл табу жолдарын іздестірді. Сонымен 1919 жылдың аяғында қазақ қоғамының бас көтерген барлық топтары большевиктерге қосылуға мәжбүр болды. Ақтөбе уезінде де Кеңес өкіметінің алғашқы жылдарында халықты басқарудың түрлі-түрлі жүйелері жұмыс жасаған. Алғашында уездік, кейін бірнеше коллегиялық орындары бар аудандық революциялық комитет құрылды. Сөйтіп Кеңестік тоталитарлық жүйе қанатын жая бастады. Азамат соғысынан кейінгі жылдарда ауыл шаруашылығын қалпына келтіру орасан қиындықтарға душар етті. Жағдайдың бұлай болуы табиғи еді. Қазан төңкерісіне дейін Торғай облысы тұрғындарының басым көпшілігі көшпелі тұрмыс түрінде өмір сүрді. Сол шамадағы ауыл шаруашылығының мешеулігін мынадай мәліметтермен айғақтауға болады. 1913 ж. Ырғыз уезінде 3 шаруашылыққа бір сок 9 шаруашылыққа - бір шабатын техника, 80 шг қожалығына - бір егін техника болды. Жүздеген км аймақта небәрі 30 агроном бірнеше мал дәрігерлер мен фельдшерлер болды. Торғай даласында кейін байлар мен кулактардан тартып алған жерлерден соншалықты қара- дүрсін, өсу мен өркендеудің жолдарынан тым алыс 30 коммуна құрылды. Азамат соғысының бүліншіліктері 1921 жылы құрғақшылықпен жалғасып, жағдайды одан сайын қиындата түсті. Егер 1916 жылы Торғай облысында 1519,3 мың мал есебі болса, 1922 жылы содан 299,9 мыңы ғана қалды. Олардың 38,5 мыңы ірі қара, 96,1 мыңы-қой-ешкі. 1923 жылы егістік жерлер 1917 ж. салыстырғанда екі есеге кеміп, 277,6 мың десятин құрады. Өлкедегі шаруаның өрістемеуіне азамат соғысындағы бүлікшіліктермен бірге, әкімшілік бөліністің жиі-жиі өзгеруі де әсер етпей қойған жоқ. Облыстың бүгінгі территориясы 1920 ж. шілде айына дейін Торғай облысының құрамында болса, Қырғыз өлкесі мен Орынбор губерниялық атқару комитетін басқару жөніндегі әскери-революциялық комитетінің 1920 ж. 7-шілдедегі қаулысымен Орынбор губерниясы мен Торғай облысы Орынбор - Торғай губерниясына біріктірілді. 1920 ж. 26-шілдеде Бүкілроссиялық Орталық Атқару комитеті мен Халық комиссарлар кеңесі ‘Қырғыз /қазақ/ Автономиялы Социалистік Кеңестік Республикасын құру туралы” декрет алып, оған құрамында Қостанай, Ақтөбе, Ырғыз және Торғай облысы өндірілді. Осы жылдың 12 қазаныңда Қырғыз/ Қазақ /  АСКР Кеңесінің қурылтай съезіндегі әкімшілік мәселесі жөніндегі қаулысында республика құрамындағы Орынбор-Торғай губерниясына Ақтөбе, Ырғыз, Торғай.Темір уездері, сондай-ақ Орынбор губерниясының бірқатар аудандары енеді деп есептеді. 1920 ж. желтоқсанда Қазақ АКСР Орт. атқару комитетінің сессиясында Қазақстанда 7 губернияның бірі болып, құрамында Ақтөбе, Ырғыз, Темір, Шалқар уездері мен Ақбұлақ ауданы бар Ақтөбе губерниясы құрылды. Осыдан бір жыл өткен соң, 1921 жылдың 12 сәуірі күні әкімшілік бөлініс тағы да өзгеріске түсіп, Ақтөбе губерниясына Ақбұлақ, Ақтөбе, Можар, Темір аудандары қарады. Ойыл ауд. қазіргі аумағындағы елді мекендері ол кезде негізінен, Ақбұлақ және Темір аудандарының құрамында болды. Ақбұлақ ауданы болса, 1922 ж. 5 шілдесінде уезд болып қайта құрылып, оған Ақбұлақ, Астрахань, Бабатай, Ақсу /Беловодск/, Жирен қопа, Елек, Қайыңды, Калинин, Қарағанды, Қиыл-Ойыл, Николаев, Ново- Алексеев, Новонадеждинск, Петропавл, Преображенск, Сазды, Тамды, Томарөткел, Тұзтөбе, Харьков, Қобда, Жайсаң болыстары кірді. Кеңес үкіметі социалистік шаруа мен тұрмысты басқару мен жүргізуді тиімді ету үшін әкімшілік бөлінісін сапа жағынан жиі өзгеретін болды. Қазақстан Орт. Комитетінің президиумы 1927 жылдың 28-маусымы құрамында қазіргі Ақтөбе облысының бірқатар жерлері Адай уезін Адай округі етіп қайта құруға қаулы алды. Осымен байланысты бұл округтің құрамына Маңғыстау, Үстірт, Сам, Ембі, Табын, Ойыл, Алтықарасу аудандары, Қайыңды, Құмдыойыл Жиделі- сағыз және Ақтөбе губерниясындағы бұрынғы Темір уезінің бір бөлігі кірді. 1928 ж. деректері бойынша округтің халқы 170 мың шамасында болды. Қазақстан Орт. Атқ. Ком. әкімшілік бөліністің бұл жүйесін де өзгерту мақсатымен 1928 ж. қаңтар айында республика бойынша 13 округ құрды. Солардың бірі - Ақтөбенің құрамына: Ақбұлақ, Ақтөбе, Ақкемер, Елек, Ырғыз, Қарабутақ, Мағаджан, Мәртөк, Новоресей, Темір, Шалқар, Шыңғырлау және Қобда аудандары енді. Бірақ осыдан екі жыл өткен соң округтер де таратылып, округтер мен 193 ауданның орнына 123 ірілендірілген аудан құрылды. Аудандар тікелей республикалық органдардың қарауына жатқызылды. Азамат соғысы жүріп жатса да уезд аумағында алғашқы а.ш. коммуналары құрыла бастады. 1920 ж. көктемінде Мәртөк ауд-да “Степь" а.ш. коммунасы, Ақтөбе ауд-да “Маяк", “Красный пахарь”, “Восток” а.ш. артельдері ұйымдастырылды. Сол жылдың аяғына таман уезде жерді бірігіп өңдейтін 32 серіктестік, коммуна мен артель құрылып, 1-уездік, кейін губерниялық съездерде олардың ережелері бекітілді. Алайда, 1921 ж-ғы қуаңшылық салдарынан көптеген коммуналар тарап кетті. 1920 ж. қазіргі облыс аумағында 875 мың мал, 300 мың десятина /әр десятина 1>09 га/ егістік болғанмен, 1921 жылғы қуаңшылық оларды қалпында сақтауға мүмкіндік бермеді. 1922 ж. 241 мың мал қалды, егіс көлемі 237,6 мың десятинаға қысқарды. Сол жылғы қазанның I жұлдызына қой-ешкінің 10 пайызы, жылқының 17 пайызы, ірі қараның 28 пайызы ғана аман сақталды. Елдегі сияқты Ақтөбе губерниясында да аштық жайлады. Аштық 97,4 мың адамды немесе губерния халқының 60 пайызын қамтыды. 1922 ж. Ойыл мен Темірде жәрмеңкелер ұйымдастырылып, онда шаруалар артық малын, астығын, жүнін сатты, орнына өнеркәсіп тауарларын сатып алды. Ауыл шаруашылығын қайта құру мақсатында жер-су реформасы жүргізілді. 1923-26 ж. көлемі 1,4 млн. десятина жерге 5046 шаруа қожалығы орналастырылды. Егер 1923 ж. I қазанына губернияда 80 ұжымдық шаруашылық болса, 1926 ж. 92-ге көбейді, артельдер саны 281-ге жетті. Құрамында 1845 шаруа қожалығы болды. Олар егін өсірді, мал бақты. Тек Темір уезінде егістік жер 17.745 десятина артты, оларды иемденгендердің басым көпшілігі қазақтар еді. Ұжымдасудың жаңа түрі - кооператив™ шаруашылықтар пайда болды. Ақтөбе губерниясында 1925 ж. олардың саны 336-ға жетті. 1928 ж. 27 тамызда Қазақстан Орталық атқару комитеті “Байлардың шаруашылықтарын тәркілеу туралы” заң шығарды. Осы заң бойынша ірі байлар, сұлтандар мен ханның туысқандары, бұрынғы болыстар мен атқамінерлердің дүние- мүліктері, малдары тәркіленіп, өздері жер аударылатын болды. Кейбір деректерге қарағанда біздің облыста ірі 62 байдың мал- мүлкі тәркіленген, өздері отбастарымен бірге жер аударылған 1929 жылдан бастап а.ш. кооперативтерін артельдік жарғыға көшіру жөнінде нұсқау болды. Алғашқы кезден-ақ жергілікті халықты отырықшылыққа жаппай күштеп көндірудің тиімсіздігі байқалды. Ұжымдастыру саясатына көнгісі келмегендерден топтар пайда болып, халық асыра сілтеушілерден зардап шекті. Сол кездегі БК/б/П Қазақстан өлкелік партия комитетінің 1-хатшысы Ф.И.Голощекин /1925-33 ж. І сталиндік реакциялық бағытты ұстай отырып, “Кіші қазан” идеясын жүргізді, жергілікті халық үшін қаралы кезең туды. Мыңдаған адам атылды, сотталды, аштан өлді. Көп адам шетелдерге ауып кетті. Қорлық пен зорлыққа көне алмаған жергілікті халықтың бас көтергені “Ырғыз көтерілісі" деген атпен белгілі болды. Ұжымдастыру қарсаңында қазіргі Шалқар, Байғанин, Ойыл, Ырғыз, Мұғалжар, Темір аудандары өңірлерінде мал көп болатын. Солақай ұжымдастырудың зардабынан бұларда түліктердің азайғаны сондай, кейбір жерлерде тіпті тігерге тұяқ қалмады. Көптеген ұжымшарлар тарап кетудің аз-ақ алдында тұрды. Кеңес үкіметі бұларды техникалық жағынан қолдауды қарастырды. Көп ұзамай ауылда машина-трактор стансалары құрыла бастады. 1930 ж. аяғына ұжымшарлар саны 513-ке жетті, оларға 34.954 жеке шаруашылық кірді. Жұмыс істей бастаған Жайсаң, Белогор, Қосестек МТС- біріктірді. 1937 ж. аяғында ұжымшарларда мемлекеттен бөлінген көлемді ұзақ мерзімді несие қаржысына мал фермалары объектілері салынды. 1939 ж. облыстағы бүкіл шаруа қожалықтарының 99,2 пайызы 677 ұжымшарға біріктірілді. 23 МТС-те 2.339 трактор, 616 комбайн, басқа да көптеген күрделі а.ш. құрал- саймандар өндірістік жұмыстарды атқарды. Осы жылы, 1939 ж. бітік егін өсірді. Ойыл ауд. “Келдісай” артелінің звеносышы Бөбірова 15 га суармалы тары учаскесінің әр гектарынан 40 центнерден өнім алды. Қарабутақ ауд. “Жаңатаң” ужымшарының звеношысы Үкәй Сәбидов суармасыз 15 га учаскенің эр гектарынан 13 ц., “Ill-Интернационал” ұжымшарындағы Ким басқаратын звено 15 ц /127 га/, Новоресей ауд. Киров атынд. а.ш. артелі мүшелері 13 ц. /150 га/ тары жинады. 1939 ж. 1935 ж. салыстырғанда ірі қара 3,6 есе, жылқы - 2, қой мен ешкі - 4,7, шошқа 4,4 есе артты. Малдың тұқымын асылдандыруды жақсарту, қалыпты мал азығы базасын жасау жөнінде жұмыстар жүргізілді. Облыста Арал маңы тәжірибе стансасы  тәжірибе стансасының, Жұрын тәжірибе учаскесі, Журын мал шаруашылығы жөніндегі облыстық тәжірибе стансасы құрылды. Екі бірдей ашаршылықты бастарынан кешірген ауыл шаруалары ұжымшар құрылысын осылайша және одан да көп килодан астық бөлді. Қобда ауданындағы “Еңбекші Адай” а.ш. артелінде 6,5 кг, Новоресей ауданының Ворошилов атынд., “Октябрь ужымшарларында авансқа 2,5- 3,5 кг астық берді. Облыс ұжымшарларының ақшалай кірістері 1936 жылмен салыстырғанда 177 пайызға артты. Бұлар удайы аштық пен жалаңаштықта, тыныстауды білмеген қалың бұқараның “қоғамдық байлықты молайту” жолындағы өлшеусіз еңбегінің аз ғана үлесі еді. 1920-30 жылдардағы қазақ ауылдарындағы жағдайлар тарихымыздағы ең қасіретті беттер болып қала бермек. Ақтөбе аймағындағы әрбір шаруа қожалығы негізгі ұлттарға жіктегенде 1927 жылы егіншілік десятинасы орыстарда 9,8 пайыз, ал қазақтарда 3,5 пайыз ғана құрады. Мал басының барлық түрі орыстарда 14 ,8 пайыз, қазақтарда 17,2 пайыз болғанын көреміз. Демек сырттан келгендер қазақтар қожалығынан да көп жерді иемденгенін және мал басы жағынан малды атакәсіп етіп  жүрген қазақтарға жете-қаба екендігін аңғарамыз. Кеңес саясаткерлерінің мұсылманша жаза  оқи білетін, сауатты көзі ашық қазақтарды “сауатсыз” ретінде “тізімге”тіркегені де, “Социалистік жаңа мәдениетті дамытуға ұмтылғаны да рас”.Осыған орай, жергілікті партия және кеңес органдарыалдыңғы қатарлы мұғалімдер мен зиялылар қауымын мектеп ісін қайта құруға, жаңа мектептер ашуға жұмылдыру ниетінде болды. Бірақ, губерниядағы қуаңшылық пен аштықтьң салдарынан біраз мектептер еріксіз жабылып қалды. Мәселен, 1920-1921 жылдары Ақтөбе губерниясында 900 мектеп болса, 1922 жылдың қыркүйегінде бұлардан небәрі 130 мектеп қалды. 1922 жылдың 15 қазанында сауатсыздықты жою жөнінде губерниялық төтенше комиссия ұйымдастырылды. Бұл комиссия губерниялық партия комитетінің жанында жұмыс істеді. Индустрияландыру жылдарындағы өнеркәсіптің дамуы елдегі сырттан келген жұмысшылар мен қызметкерлер санының өсуімен, еңбек өнімділігінің артуымен еңбекшілер жалақысының көбеюімен жалғасты. 1920 жылдан 1927 жылға дейін облыста мыңдаған шаруа шаруашылықтары пайда болды. 1928 жылдың басында шаруа шаруашылықтарының жалпы санының, яғни, облыс халқының 28 пайызы отырықшы, 72 пайызы жартылай көшпелі турмыс құрды. Елді индустрияландыру деревняны механикаландыруды күшейту мүмкіншілігін туғызды. 1924-25 жылы Ақтөбе облысының отырықшы секторына 164210 мың сомның, ал 1927-28 Жылдары 908798 мың сомның машиналары мен құралдары жеткізілді. Ауыл шаруашылығына тракторлар көптеп келе бастады.- 1928 жылы Ақтөбе губерниясының ауыл шаруашылығында 98 трактор, оның 62-і ұжымдық, З6-ы кеңшар шаруа-шылықтарында болды. 1928 жылы Ақтөбе және Темір уездерінде егіншілікпен айналысатын шаруашылықтардың 71,8 пайызы отырықшы болса, 1928 жылы ол 92 пайызға жетті. Кеңес өкіметінің шаралары экономикалық сипатта ғана емес, үстем таптарды жою ұранымен астарласа жүргізілді. Бұл саясаттың бастаушысы да, бақылаушысы да партия болды. Қазақстан өлкелік партия комитетінің 1929 жылғы 6 қарашадағы бюросы “Қазақ халқын отырықшыландыру туралы" мәселе қарап қабылдады. Себебі, ғасырлар бойы қалыптасқан ұлттық күнкөріс, ұлттық шаруа-шаруашылықтан өздеріне беймәлім, тіпті құлаққа жат естілетін социалистік құрылыстың әлі орнықпаған, болашағы белгісіз болмысына көшуге халық дайын емес еді. Ата-бабаларынан беріліп келген қасиетті шаңырағын, киелі байлығын өздеріне аты да, заты да түсініксіз өкіметке беруге байлар наразы болды. Сөйтіп, күштеп ұйымдастырған ұжымдастыруға жанұшыра қарсылық көрсетті, астық артықтарын жасырды, өз малдарын өздері ұрлап, тығып сойып жеді. 1929 жылдың 15-18 мамырында БК/б/П Ақтөбе округтік комитеті мен округті бақылау комиссиясының 2- бірлескен пленумы өтті. Пленумда партияның басты бағытына сәйкес келетін және елді индустрияландыруға жедел ырғақ беруді, қаладағы, деревнядағы және ауылдағы әлеуметтік сектордың өсуіне мол қуат беруді, капиталистік элементтерді және капитализмнің тамырларын жоюды қамтамасыз ететін бес жылдық жоспар мақұлданды. Ақтөбе химия комбинатының құрылысы бірінші бесжылдықтағы маңызды 518 құрылыстың қатарына енгізілді. Ізін суытпай кәсіпорынның құрылысын жүргізуге инженерлердің алғашқы тобы мен кәсіби шеберліктері жоғары жұмысшылар келіп жетті. Олар Санкт-Петербургтің /Ленинградтың/ еңбек институтының түлектері болатын. Ең бір өкініштісі, жергілікті ұлт өкілдерінің өнеркәсіп салаларында үлес салмағы аз, тіпті жоқтың қасы болған. Ақтөбе ет комбинаты, Шалқар металл қышқылдары мол тау жыныстарын өңдеу жөніндегі зауыты іске қосылды. Химия комбинатының құрылысы толық қуатында жүрді. 1932 жылы мұнда құрастыру жүмыстары басталды. Үкімет пен партияның талабына сай құрылыс ұжымшарлар саны 1928-1929 жылдары 220-дан 37-іге дейін көбейді, ұжымшарлар 5758 шаруа қожалықтарын қамтыды. Егістік алқабы 21 мың гектар болып белгіленді. Барлық егістік алқабында шаруа қожалықтарына қарағанда ұжымшарлардың ара салмағы 5 пайыз, егістік көлемі бойынша - 4,8 пайыз болды. Сөйтіп, бүкіл еліміздегі секілді Ақтөбе жерінде де ұжымдастырудың екінші кезеңі басталды. Осыған орай 1928 жылы алғашқы мал шаруашылығы кеңшары шаңырақ көтерді. Тәркілеу ісінің, астық, ет салығының зорлық-зомбылығымен қатар, елді ұжымдастыру арқылы отырықшылыққа айналдыру әрекеті тым тездетіліп кетті. Жаппай ұжымдастыру басталған кезеңде 119 әкімшілік ауданның 9-ы көшпелі, 85-і жартылай көшпелі, 25-і отырықшы болды. Дәстүрлі өміріне үйренген халықты тез арада отырықшылыққа көшіру оңайға түспеді. Сондықтан да өлкелік партия комитетінің бюросы 1930 жылғы 19 қаңтарда екінші рет “Көшпелі және жартылай көшпелі қазақ халқын отырықшыландыру” туралы қаулы алып, халық қарсылығының отына май құйды. 1930 жылы 25 ақпанда Ырғыз өлкесінде халық наразылығы бұрқ ете түсті. Бұл оқиға 1929- 1931 жылдарда Қазақстанда болған 372 көтерілістің бірі ретінде тарихи құжаттарда "Сарбаздар көтерілісі” деп аталады. 1916 жылғы ұлт- азаттық көтеріліске қатысқан көп қазақтар 1930 жылғы көтеріліске де қатысты. Жеңіліс тапқан көтерілістің басшылары мен қатысушыларын жазалау үшін ШМСБ-ның жанынан “үштіктер” құрылды. Осы “үштіктің” жедел шешімімен 1930 жылы 14 шілдеде көтерілістің 12 басшысы ату жазасына кесіліп, 13 адамы 10 жылға бас бостандығынан айрылды. Жалпы ШМСБ шешімімен Ырғыз көтерілісінің 175 сарбазы атылып, 274 сарбазы әртүрлі жазаларға тартылды. “Кулактарды" тап жауы ретінде жоюды мақсат еткен Орталық 1930 жылы ұжымдастырудың екпіні және ұжымшар құрылысына мемлекеттік көмек шаралары туралы қаулы қабылдады. Партия Орталық Комитетінің бұл қаулысы шұғыл түрде күшіне енді. Бұл қаулысының ізін суытпай 1930 жылы I ақпанда КСРО Орталық атқару комитеті мен Халық Комиссарлар Кеңесі “Жаппай ұжымдастыру аудандарындағы ауыл шаруашылығын социалистік қайта құруды нығайту және кулактармен күрес шаралары туралы” қаулы қабылдап, тәркілеу процесі қызу қарқында жүргізілді. Мал- мүлкінен айрылған байларды туған жерінен жат өлкеге қоныс аудартты. 1930 жылы күштеп ұжымдастыру салдарынан Ақтөбе округінде байлар мен ауқатты шаруалардан 207357 сомның мүлкі тартып алынған. 1000 қаралы мал тәркіленді. “Төңкеріске қарсы қызметі үшін” деген желеумен 37 адам қылмыстық жазаға тартылған. 635 адам өзге мекенге қоныс аударды. Ұжымшардан 559 адам “күдікті элемент" ретінде көзге ілініп, оның 452-сі дәулетті адамдар қатарынан болды. 1932 ж. қаңтар айында БК/б/П Орт. Ком. Қазақстанда облыстар құру туралы қаулы алды. Осымен байланысты Қаз. АКСР Орт. атқ. ком. сессиясы сол 1932 ж. ақпан айында 6 облыс, соның ішінде құрамында 28 ауданы бар Ақтөбе обл .құру туралы шешім алды. Ақтөбе облысы 1932 ж. 18 наурызында құрылды. Оның құрамында: Адамау, Ақбулақ, Ақтөбе, Арал, Батпаққара, Жетіқара, Журын, Ырғыз, Кара- балык, Қарабұтақ, Ключевой Қостанай, Мәртөк, Меңдіғара Мирзоян, Новоресей, Семиозер’ Степной, Табын, Таран, Темір, Торғай, Обаған, Ойыл, Урицкий, Федоров, Қобда, Шалқари аудандары болды. Құрылған уақыттағы облыстың халқы 757,4 мың адам болды.Оның 400,4 мыңы қазақтар, 81,4 мыңы қала тұрғындары, 676 мыңы селолық тұрғындар болды.Ақтөбеде 36,7 мың адам гурды. Ақтөбе облысы 552089 шаршы километрді алып жатты. Қайта оралғандарды шаруашылыққа тарту мәселесі күн тәртібіне қойылды. 1932 жылдың 1 сәуірінен 1934 жылдың 27 тамыз аралығында олардың 7 мың шаруашылығы облысқа қайта оралды. 1933 жылдың 25 қаңтарында Ақтөбе облысының Ойыл ауданына 10409 адамы бар 2450 шаруашылықтың қайта оралғандары тіркелді. Еділ бойынан оралған - 233 шаруашылыққа, Ақбұлақтан 448, Гурьевтен - 270, Қобдадан 684 және елдің басқа да аудандарынан - 915 шаруашылыққа материалдық көмек көрсетілді. Олар негізінен мал түрлі тауар, киім-кешек, азық-түлік еді. 900 пұт астық берілді. Жаппы Ақтөбе облысының аумағында қайта оралғандарға сол жылы 46371 центнер азық-түлік көмегі көрсетілді. Панасыз балаларға қамқорлыққа 52 мың сом қаржылай ақша бөлінді. XIX ғас. 30 жылдарынан бастап белгілі болған Ақтөбе /Темір/ мұнайы негізінде 1932 ж. Шұбарқұдық, Жақсымай кәсіпшіліктері іске қосылды.1933 ж. Шұбарқұдық осы Жақсымайда алғашқы 1374 т. Мұнай қоры өндірілді.Барлау-іздестіру жұмыстарының нәтижесінде Темір ауданында, шамамең 100-150 млн. Т. Мұнай қоры бар деп есептелді .Осымен баиланысты солт.Темір мұнайлы ауд. Негізінде ”Ақтөбемұнай” тресі құрылды. Сол жылдары Ақтөбеге жақын орналасқан Дөң хром кендері негізінде, Елек өзенінің сол жақ жағалауында Қазақстан қара метеллургиясының тұңғышы ферроқорытпа зауытыньщ құрылысы басталды. Кеңестік тоталитарлық жүйе-репрессия жылдарында жоспарлы түрде ұлтымызды зиялы қауымнан айырып, ұлттық болмысымызды жойып, мәңгүрт халық пен мәңгүрт интеллигенция тобын қалыптастыру саясатын мемлекеттік деңгейде жүргізгені белгілі. “Алаш" ұранын көтерген азаматтар түгілі, большевизмге, революция ісіне еңбегі сіңген қайраткерлердің атылуы оған дәлел болады. 1930-1950 жылдары Ақтөбе облысы бойынша 7000-ға тарта адам қуғын-сүргінге ұшыраған. Солардың ішінде ақталғандары - 5024, Ақтөбе қаласы, Шалқар, Ырғыз, Табын аудандары контрреволюцияшыл, ұлтшылдық, панисламистік, пантюркистік қозғалыс ұйымдарының “орталықтары” деп танылып, осы аймақтардан көптеп ұстап, олардың көбін ату жазасына кескен. Ақтөбе облысы бойынша қуғын-сүргінге ұшырағандардың 2366-ы қазақ, бұл 47,1 пайыз, 1103-і орыстар 21,9 пайыз, 683-і украиндар - 13,6 пайыз, 329-ы немістер - 6,5 пайыз, 132 еврейлер - 2,6 пайыз, корейлер - 2,2 пайыз құрайды. Облыс бойынша 156 халық жауларының  әйелдері ұсталды. 562 халық жауларының балалары, қолында тәрбиеленіп отырған 15 жасқа толмаған інілері мен қарындастары әртүрлі концлагерьлерге, ІІХК-ның балалар қабылдайтын үйлеріне, балалар үйлеріне жөнелтілді. Қуғын-сүргінге ұшыраған әйелдердің 34 пайызы қазак ұлтының, 72 пайызы орыс ұлтының, ал қалғандары өзге ұлт өкілдері болды. Олардың 12 пайызы “халық жауы" ретінде жазықсыздан-жазықсыз ату жазасына кесілген. Көп ұзамай Ұлы Отан соғысы басталды. Кеңестік деп аталып, бірыңғай коммунистік идеологияға негізделген қоғамның тоталитарлық құрылымына қарсы жойқын күш келді. Ол - герман фашизмі болатын. Әлемнің бұл кезде бірімен бірі бітіспейтін осы екі саяси, идеологиялық жүйенің ерте ме, кеш пе өзара шайқасқа түспей қоймайтындығына көзі жетті. Сондықтан отызыншы жылдары екі жақ мемлекеттік істерінің қай саласын да әскери дайындықтарды өрістетуімен өткеріп, ақыры, 1941 ж. 22 маусымында Германия Кеңес Одағына шабуыл жасады. Қазан төңкерісі мен азамат соғысы жылдарының бүліншіліктерінен, 20-жылдардағы адам айтқысыз қиыншылықтар мен зорлықпен ұжымдастырудан, халықтың сүйегінен тұрғызылған индустрияландырудаң 30-жылдардың ашаршылықтары мен тәркілеулердең ұлттың неғүрлым зиялы, ақыл мен естегі қайратты бөлігін айдау мен атудан әбден қалжырап шыққан ел,  қоғамды сол аш-жалаңаш күйде қорғауға шыққанда Кеңес Армиясының, Украина мен Белоруссияның партизан отрядтары мен европалық елдердің Қарсыласу отрядтары қатарында мыңдаған ақтөбеліктер де ерлік пен жанқиярлықтың үлгілерін көрсетті. Соғыс басталысымен Ақтөбеде 312 атқыштар Дивизиясы және 101-ұлттық бригада құрылып, олардың жауынгерлері Мәскеу түбінде фашист басқыншыларына қарсы ұрыстарда асқан ерлік көрсетті. Ленинград жерінде қаһармандықпен шайқасқан 74 дербес теңіз атқыштар бригадасы ұрыс жүргізе отырып, Курляндияға дейінбарған 129-минометшілер полкі осы жерден аттанды. Ұлы Отан соғысы жылдарында көрсеткен батырлығы мен ерлігі үшін 24 адам Совет Одағының Батыры атағын алса, 15 мыңдай ақтөбелік ордендермен және медальдармен марапатталған. Ұлы Отан соғысындағы Кеңес Одағының батыры екі қазақ қызының бірі - ақтөбелік Әлия Молдағүлова теңдесі жоқ ерлігімен өшпес із қалдырды. Ақтөбеліктер Кеңес Одағының Батырлары - Федор Озмитель, Иманғали Білтабанов, Василий Козенков, Сергей Вавилов, Абдолла Жанүзақов, Александр Батурин, Малкеждар Бөкенбаев, Константин Губин, Михаил Колесников, Рауф Кутуев, Григорий Мясоедов, Николай Оноприенко, Михаил Прохоров, Валерий Синельников, Николай Терещенко, Ідіріс Үргенішбаев, Леонид Шиловский, Тимофей Щербаков, Даңқ орденінің үш дәрежесінің де иегерлері - Сәрсенғали Ешпаев, Александр Гришин, Николай Папилов есімдерін мақтанышпен атайды. Соғыс кезінде қысқа мерзім ішінде елдің халық шаруашылығы соғыс жағдайына көшірілді. 1942 жылдың басында облысқа Днепропетровскіден келген “Большевик” артелі, Запорожьеден ферроқорытпа зауытының жабдықтары, Черниговтан баспахана, Витебскіден арақ зауыты, Мәскеудің тоқыма фабрикасы мен рентген зауыты көшіріліп, Ақтөбе қаласына орналастырылды. Облыстағы 600 ұжымшардың 423 немесе, 70 пайызы егіс салу науқаның 13 күнде, 177 ұжымшар белгіленген мерзімнен шамалы кештеу аяқтады, 1942 жылы облыста көктемгі егіс салу жоспары толық орындалды. 531577 гектарға тұқым себілді. Ақтөбе облысы “Құрман” ұжымшарының атақты тары өсірушісі Шығанақ Берсиев 1941 жылы 7,5 гектардың әрбір гектарынан 900 пүттан өнім алды. Қобда ауданы Роза Люксембург атындағы ұжымшардың звено басшысы Бектенова 2 гектардан 1080 пұттан өнім алды. Облыста осы кезде астықтан мол өнім алу жолында қызу еңбек еткен үжымдар көбейе түсті. Ойыл ауд. “Жаңа қадам” ұжымш. Адаева басқарған жастар звеносы 3 гект. әр га 150 ц. тары дақылын алды. Осы ауд. “Сапақкөл” үжымш. Нұржамал Есмұханова мен Жұмабекованың звенолары әр га 80 ц. өнім жинады. Соғыс жылдары майданға аттанған ер- азаматтарды шаруада алмастырған әйелдер адам айтқысыз қиыншылықтарға тезе жүріп, жанқиярлықпен еңбекетті. 1942 ж. курстарда даярланған 3913 механизатордың 3113-і әйелдер болды. Мәртөкауд. тракторшысы Қ.Есенжанова, “Крестьянин” ұжымш. тарышысы Евдокия Иващенко Ойыл ауд. ‘Жақсыкөл” үжымш. жетекшісі Ақжанай Қаракенова, Родниковкадан - механизатор Мария Лапшина, Байғанин ауд. “Қызыл ту” ұжымш. қой өсіруші, Қаз. КСР Жоғ. Кеңесінің депутаты Уәзипа Сатқанғалиева, Темір ауд. түйе өсіруші Мәрлен Дербісалина, Мұғалжардан жылқышы Балым Бірімова қажырлы еңбектерімен ауылдастарына жігер берді. Обл. шаруашылықтары өздеріндегі қиыншылықтарға қарамастан неміс басқыншыларынан азат етілген аудандарға көмек берді. Сөйтіп бір жыл ішінде батысқа 428 тракторшы, 71 бригадир, 23 механик, 10 комбайнер, 15 агроном, 198 трактор, 8 комбайн, 102 жук автокөліктері жіберілді. Ақтөбеліктер өздерінің жеке қаржыларына “Актюбинский колхозник” дел атаған танк колоннасын, “Актюбинец" авиациясын жасақтады, “Қазақстан комсомолы”, “Связист”, “Нефтяник Казахстана”, “Советская интеллигенция”, “Трудовые рекорды" танк колонналар мен эскадрильяларын жасақтауға елеулі қаржы жұмсады. Ақтөбе әйелдері осылайша, өздерінің қарқынды еңбектерімен майданды үздіксіз қаруландыру, азық-түлік жеткізу істеріне елеулі үлес қосты. “Актюбрентген” заводы жұмысшы-қызметкерлерінің 60, Ақтөбе өндірістік комбинатының 65 пайызын әйелдер құрады. Ферросплав заводында 332 әйел қысқа мерзім ішінде металлург мамандығын игерді. Ұлы отан соғысы жеңіспен аяқталғаннан кейін елдің алдында қираған халық шаруашылығын қалпына келтірудің жаңа міндеттері тұрды. Соғыстан кейінгі 1945-1950 жылдарға арналған бесжылдық жоспар облыс халық шаруашылығын дамытуда да үлкен міндеттер жүктеді. Ауыр индустрияда ферроқорытпа өнімдерін, электр энергиясын, минеральдық тыңайтқыштар,мұнай өнімдерін, көмір, хром кендерін өндіруді арттыру қажет болды. Облыс ауыр өнер- кәсібініңжалпы өнімі 1945жылы 42415 мың сомнан 94870 деиін немесе 2,2 есе, ал 1940 жылмен салыстырғанда 8,5 есе көбеюі тиісті болды. Өнеркәсіп орындарының жалпы өнімінің көлемі 1950 жылы 1945 жылғыдан 75,5 пайыз асып түсті. Ал жергілікті өнеркәсіп орындарындағы өрлеу 4,1 пайыз, кооперативтік өнеркәсіпте 7,5 пайыз құрады. Өнеркәсіптің өсуімен облыста жұмысшы табысының саны артты. 1950 жылы жұмысшылар мен қызметкерлер саны 66 мың адамға дейін көбейді. Аграрлық сектордың материалдық-техникалық базасын нығайту қарастырылды. Жаңа машина-трактор стансалар құрылысын жүргізу, МТС трактор паркін кеңейту, комбайндарды, күрделі астық тазарту машиналарын, трактор тұқым сепкіштерін және басқа да техниканы әкелу жоспарланды. 1946 жылы облыста 520 ұжымшар болды. Төртіні бесжылдық кезінде облыс ауыл шаруашылығына 1590 трактор; комбайң 29 трактор соқасы жәі басқа да жер өңдейтін және өнім  жинау машиналары кел,г Селолық электр стансаларының қуаты 1950 жылы 1945 жыл қарағанда 3 есе күшейді.Облыс жағдайында көшпелі мал шаруашылығы маңызды орын алды.Бұл 1940 жылдан бастап дамыды және көшпелі мал шаруашылығында мал саны 12 мың бастан 2811760 басқа өсті.10 жыл ішінде Байғанинде Матайқұм. Шалқарда Аяққұм,Кіші құм,Ырғызда  Тәуіп, Нұра, Нарқызыд Қарабұтақта, Талдық Темірде Алтықарасу жайылымдары тиімді игерілді. 50-шы жылдары, әсіресе алтыншы бесжылдықта, Ақтөбе облысының өнеркәсібінде техникалық прогресс айтарлықтай жеделдеді. 1958 ж. 1957 жылмен салыстырғанда облыстың бүкіл өндірісінің жалпы өнім өндіруі 16 пайыз, жергілікті Кеңестердің өндірісі 12 пайыз өсті. 1954-1955 жылдары Ақтөбе облысының игерілетін тың және тыңайған аудандарына бауырлас республикалардан 6211 адам келді. Аграрлық секторды дамытуда да мал шаруашылығы ісі ірі мәселе болды. Облыстың ұжымшарлары мен кеңшарларындағы мал, әсіресе, қой шаруашылығын дамыту мәселелерін шешудің бірі - көшпелі мал шаруашылығы болып табылды. Малды қыста қолайлы орындарға көшіру мол қайтарым берді. Облыс аумағындағы Сам, Аяққұм, Кішіқұм, Матайқұм, Тәуіп, басқа да қолайлы қыстақтарда жыл сайын 300 мыңнан астам қой, көптеген ірі қара, жылқы, түйе ұсталды.Байғанин және Шалқар аудандарының шаруашылықтары 1956 жылы мал шаруашылығынан көп табыс келтірді- Оның ішінде жыл бойына жайлауларда бағылған қой да бар. Байғанин ауданы Жамбыл атындағы ірі ұжымшары тек қой шаруашылығынан екі милион сомнан астам пайда тапты. Ұжымшар 800 центнер жүн өндірді. Елуінші жылдарыІ экономикалық табыстармен қатар, халыққа білім беру саласы да дами түсті. Мектептер желілері кеңейді. 1951-1952 оқу жылы басында облыста 551 бастауыш, 153 орталау жэне 34 орта, барлыгы 738 мектеп жұмыс істеді. 1953 жылы облыс бойынша 98 мемлекеттік көпшілік кітапхана жұмыс істеді, оның I- облыстық, 4-қалалық, 11- аудандық, 68-селолық, 6- өнеркәсіпті орталықтікі еді. Осы жылы 20 селолық және 2 балалар кітапханасы ашылды. 1953 жылы кітапханалардағы кітап қоры 132170-ке өсіп, сол жылы 512125 дана құрады. Жаңадан ашылған кітапханалардың саны көбейді. Әлеуметтік-тұрмыстық өмір жақсарды, халықтың мәдени деңгейі арта түсті. Тек 1955 жылы облыста 22 жаңа мектеп ашылды, 42 клуб салынды, 162 қызыл бұрыш, 24 ұжымшар электрстансасы, 48 монша, 10 селолық дәрігерлік учаске, 12 фельдшерлік-акушерлікжәне 19 дәріхана қосы жабдықталды. Осы жылдың қазан айында облыстың аудан орталықтарында, кеңшарлары мен МТС- тарында 140 тұрақты және жартылай тұрақты киноқондырғылар жұмыс істеді. 1957 жылы облыста 423 мәдени-ағарту мекемесі болса, 1958 жылдың соңында олардың саны 493-ке жетті. 1965 жылы облыстың өнеркәсібі шамамен 12 млн. сомның жалпы өнімін өндірді және 1964 жылға қарағанда 5 млн. сомның өнімі артық шығарылды. 1979 жылдан бастап рентген зауыты халықты жаппай тексеруден өткізетін Ч2ф7 жаңа стационарлық рентгенді флюография аппараттарының сериясын шығара бастады. Сондай-ақ тіс және жақтың рентгенді суретін түсіретін 5Д2 жаңа аппаратының алғашқы партиясы да тұтынушылар қолдарына тиді. Зауыттың шығарған бүйымдарының көбі КСРО-да, шетелдерде көрмелерге қатысып, жақсы баға алды. Зауыт өнімдері ішкі, сыртқы рынокта сұранымнан қалған емес. Медицйналық рентген аппараттары Болгарияға, Польша, Югославия, Иран, Ирак, Индия, Ливан, Швеция, Финляндия т.б. елдерге, өнеркәсіптік рентген аппараттары дүниежүзінің 14 еліне, ал балалар ойыншықтары Швеция, Ирландия, Польша, Венгрия, Голландия, т.б. елдерге шығарылып тұрды. Жетінші бесжылдық кезінде өндіріс орындары қорының ұлғаюы, жаңа техниканы енгізу негізінде өндіріс қуатының күшеюі, құрылыс саласына жаңа қарқын берді. Қалада мұның дамуы құрылыс материалдарын дайындау мен өндіруге тікелей байланысты болды. “Ақтөбе тұрғын құрылыс” ірі құрылыс тресі құрылып, үй қүрылысы комбинаты, кірпіш зауыты, асфальт бетон зауыты іске қосылып, қала экономикасының дамуын жаңа сатыға көтерді. Құрылысшылар 1967 жылы Ақтөбе жеңіл тоқыма бұйымдарын шығаратын Октябрьдің 50 жылдығы атындағы фабрикасын іске қосты. Жетіжылдық тұсында мәдениет одан әрі дамыды. Халыққа білім беруде табыстар байқалды. Жұмысшылар, село жастары, сырттай мектептер оқушыларын қоса есептегенде жалпы білім беретін мектептерде оқушылар саны 116033 адамға жетті. 1965 жылы Темір қаласында ауыл шаруашылығын механизациялау техникум ашылды. Жоғары, орта арнаулы оқу орындарында, кешкі және сырттай оқу бөлімдерін қосқанда 7214 адам білімдерін жетілдірді. Сол жылғы оқу орындары 208 маман даярлап шығарды. Ғылыми мекемелерде, жоғары оқу орындарында және басқа да ұйымдардағы ғылыми қызметкерлердің саны 255 адам құрады. Соғыстан кейінгі жылдары жоғары және арнаулы орта білім беруді дамытуға және мамандар даярлау дәрежесін көтеруге, әрі бұл процесті жоспарлауды жақсартуға көңіл бөлінді. Алғаш ашылған арнаулы орта оқу орынның бірі - Ақтөбе медициналық училищесі. Бүдан кейінгі ашылған оқу орны - Ақтөбе педагогикалық учили- щесі. Ақтөбе мемлекеттік педагогикалық институты өз қызметін 1966ж. бастады. 1957 жылы ашылған Ақтөбе медицина институтына дәрігер-мамандар даярлаумен қатар, медицина саласында ғылымды дамыту, жаңалық ашу міндеті қойылды. Ол екінші категориялы жоғары оқу орнына айналды. Осындай ірі-ірі білім ордаларымен қатар, қалада арнаулы орта білім беретін оқу орындары бар. Олардың қатарында 1966 жылы ашылған Ақтөбе ауыл-шаруашылық техникумы, 1957 жылы ұйымдастырылған кооператив техникумы, мәдени-ағарту училищесі, балалар музыка мектебі, механиктер мектебі, автомектеп /жүргізушілер даяр- лайтын/, сауда қызметкерлерін даярлайтын оқу комбинаты болды. КСРО Авиация министрлігінің бұйрығы бойынша 1974 ж. Ақтөбеде азаматтық авиацияның ұшқыштарын даярлайтын жоғары училище ашылды. Ол азаматтық авиацияның барлық типтегі ұшақтары үшін инженер- ұшқыштар даярлайтын болды. 1992 жылы бұл училищеге Кеңес Одағының Батыры - ұшқыш Талғат Бигельдинов есімі берілді. 1978 жылы Ақтөбеде құрылысырылысы салынып жатқан байланыс училищесі негізінде электрбайланыс техникумы ашылды. 1971 жылдың желтоқсанында облыстық Кеңес жаңа бесжылдыққа арналған Ақтөбе облысының халық шаруашылығын дамытудың жоспарын жасап, облыс өнеркәсібі мен ауылшаруашылығын одан әрі жеделдете өркендету бағыттарын белгіледі. Бірақ бұлар шаруаны жүргізудің уақыт талап еткен әдістеріне негізделмегендіктен және өндірістік қатынас-қуаттардың мүмкіншілігі ескерілмей, экономика сапа емес, сан қууға бағытталып, еңбекшілердің ынта- жігерін төмендетті. Мысалы 1990 жылы Ақтөбедегі 42 кәсіп- орынның шығарған жалпы өнімі жоспардағыдан 3446 мың сомға кем болды. Тек “Ақтөбе- ауылмаш”, арақ-ликер зауыты, тігін фабрикасы ғана еңбек өнімділігін біршама өсіріп, жоспарларын орындады. Ал қаланың 12 кәсіпорны халық тұтынатын тауарлар өндіру міндеттерін жүзеге асыра алмады. Экономиканы жоспарлау мен басқарудың әкімшілік- әміршілдік әдісі өткен ғасырдың 70 жылдарының соңы шамасында өзінің даму мүмкіндіктерін тауысып, сексенінші жылдары тоқырауға келді. Бұл содан тек экономиканы ғана емес, қоғамдық өмірдің барлық салаларын да тұтас қамтыған елеулі дағдарысқа ұласып, ақыры 1991 жылы КСРО - деп аталған алып империяның ыдырауымен аяқталған жетпіс жылдық зорлықтың табиғи соңы еді. Табиғи болатын себебі Кеңес Одағы деп аталған алып мемлекет даму мен ілгерілеудің жалпы адамзатқа ортақ экономикалық, әлеуметтік заңдарын мойындамай, өрлеу мен өркендеудің негізіне күштеу мен зорлаудың тоталитарлық жүйесін басшылыққа алды. КСРО-нің сол ыдырауынан егемендік бастау алған Қазақстан енді узақ жылдарғы саяси, экономикалық және әлеуметтік қателіктерден кетіп, табиғи дамудың жинақталған әлемдік  тәжірибесін игеруіне тура келді. Дербестіктен бергі он жыл әрине, сол себепті ел үшін оңай өткен жоқ. Бул - қоғамдық тұрмыстың барлық салаларын терең өзгерістерге тусірген жаңа бағыт екендігімен күрделі еді. Елге жаңа экономикалық жағдайға бейімделіп, шаруасы мен тұрмысын өркениеттің сыннан өткен жолдарына салуына тура келді. Сөйтіп облыс егемен елімізбен бірге қоғамдық тұрмыстың барлық саласында да өркендеудің жаңа тарихын жазуын жалғастыруда. 90-жылдардың басында еліміз егемендік алуымен байланысты қоғамның саяси, экономикалық құрылымдары осылайша елеулі өзгерістерге түсіп, кәсіпорындарды жекешелендіру, баға саясатын ырықтандыру, ең бастысы, экономиканы нарықтық қатынастарға көшіру жүргізілді. Облыста 1997 ж. бастап өнеркәсіп өндірісінің тұрақтану тенденциясы байқалды. Ірі базалық өнеркәсіп орындары –“Феррохим", хром қосындылары, Дөң тау-кен байыту комб., “Ақтөбемұнай", т.б. акционерлік қоғамдар шетел инвесторларына басқарушылыққа берілді. Облыста 1996 ж. 28 млрд. теңгенің, 1999 ж. - 57 млрд., 2000 ж. 91 млрд. теңгенің өнімі шығарылды. Соңғы бес жыл энергетикалық саясаттың дұрыс жүргізілгендігін көрсетті, облыс бірте-бірте шетел энергетикасына тәуелділіктен шыға отырып, өзінің дербесэнерг. Қуат көздерін салуға бет бұрды. Қазіргі уақытта облыс электр қуатының, газдың 50 пайыздан астамын өзі өндіреді. Жалпы үзындығы 261,7 км Жаңажол- Ақтөбе газ құбыры облыс орт. жеткізілді. Облыс экономикасы “Қазақстан-2030" стратегиясына сәйкес жыл сайын индикативті жоспар жасау негізінде дамуда. Облыста негізгі қорларға инвестиция тарту жылдан-жылға ұлғайып келеді. 1996 ж. обл. экономикасын 10 млрд. теңге инвестиция тартылса, 1996-2000 ж. аралығында ол 75,4 млрд. теңге болды. Жергілікті инвесторлардың өсіп келе жатқандығы байқалады, оның үлесі - 65,9 пайыз. Орта кәсіпкерлікке назар аударылуы нәтижесінде жумыссыздық қысқара түсті. 1996-1998 ж. жүмыссыздық 27,4 мың адамнан 13,2 мыңға қысқарды. 1998 ж. шағын бизнес саласы мен кәсіпкерлікте 52 мың адам істеді. Тек 1998 ж. ғана бул салаға I млрд. теңге бөлінді. Кәсіпкерлер 2000 ж. 16 млрд. теңгенің өнімдерін шығарды. Импортты тауарларды алмастыру бағдарламасын жүзеге асыру барысында 2000 ж. қосымша 1745 жұмыс орны ашылды. 2000 ж. қаңтар-желтоқсанында сыртқы сауда айналымы 648,3 млн. АҚШ долларын құрады. Көптеген шетелдермен тұрақты сауда байланысы орнады. Ақтөбе қаласында шаруашылық пен экономиканың осы заманғы талаптарына жауап беретіндей бұйымдардың бірнеше халық көрмелері өткізілді. Егемендік жылдары әлеуметтік салаға да елеулі өзгерістер әкелді. 2000 ж облыста 494 жалпы білім беретін мектептерде 151445 оқушьі оқыды. Мектептердегі барлық 14142 мұғалімдердің 9245 і жоғары білімді, 2000-2001 оқу жылында қазақ балаларының 80 пайызы шамасы ана тілінде оқыды. 216 мектепте 126 компьютер орнатылды. Барған сайын жаңа құрылыс, сәулет орындарымен көркейіп келе жатқан көрнекті қала Ақтөбеде жас ұрпаққа білім, өнер, спорт, кәсіпкерлік мамандықтарын беретіндей лицейлер мен колледждер, училищелер, мектептер қатары көбеюде. Қалада Қ.Жұбанов атынд. университет пен М.Оспанов атыңд. Батыс Қазақстан медицина академиясы қатарында “Дүние” мемлекеттік емес университеті, Т.Бигельдинов атынд. жоғары әскери авиация учил., С.Бәйішев атынд. Ақтөбе универсететі, Нұр Ақтөбе менеджмент, бизнес және құқық ин-ты,т.б. жұмыс істейді.Ақтөбеліктер әр жылдары өз ортасынан шыққан  әйгілі ғалымдарын өнер мен мәдениет қайраткерлерін, жазушылар мен ақындарын  мақтаныш етеді.Олардың арасында бүкіл елгеде, елден тысқары жерлерге де кеңнен мәлім есім көп.1998 ж.денсаулық сақтау жүйесін реформалап,аралас қаржыландыруға көшумен байланысты облыс денсаулық сақтау ісіне түбегейлі өзгерістер жасалды. Денсаулық сақтау жүйесінде өз істерін жетік меңгерген дәрігерлердің тәжірибелі қатары толыға түсуде. Бул саланың жетекші буыны - медицина академиясының техникалық базасы мен кадрлық мүмкіндіктері тұрғындар денсаулығын сақтау бағытындағы барлық міндеттерді ойдағыдай шешуге негіз жасауда. 90-жылдардан бері облыстың мәдени келбетінде елеулі игі өзгерістер болды. Бұрыннан бар обл. тарихи-өлкетану музейі, Әлия Молдағүлованың Қобда өңіріндегі, Ақтөбе қ. музейлері, мәдениет клубтары мен кітапханалар жұртшыл ықтың жиі баратын қадірлі орындарына айналып, олардың қатары жаңадан әртүрлі өнер ұжымдарымен толықты. Ақтөбелік өнер шеберлері көптеген шетелдерде шығармашылық сапарда болып, жоғары баға алды. 1940 ж. санақ бойынша Ақтөбе обл. түрғындары 338,2 мың. Олардың 88,8 мыңы - қалалық, 249,4 мыңы - ауьілдық болатын. 159 ж. есеп бойынша бұл көрсеткіштер тиісінше 399,5 мың, 171,4 мың, 228,1 мың тұрғындарды құрады. Ап 2001 ж- Дерегінде барлық тұрғындар 678,6 мыңға, олардың қалалығы 379,7 мыңға, ауылдық жерлердегілер - 298,9 мыңға жетті. Ұлттық құрамы жөнінен барлық түрғындардың 70,66 пайызы қазақтар, 16 пайызы орыстар, қалғандары әртүрлі ұлт өкілдері.
И.Асқар.
М.Тәжібаев.
 
Әдебиеттер:
Статистика Российской империй. XXVII. Волости и населенные места 1893 года. Выпуск 14. Тургайская область. С.-Петербург. 1894. В.Л.Егоров"Историчес- кое география Золотой Орды в XIII-XIV ее", Наука /Москва/, 1985 г. “Вопросы археологии Западного Казахстана”. Сборник научных трудов. Выпуск I. “Диалог", “Самара, 1996г." “Ту устап, тарпан мінген тархан", Ақтөбе, 1992 ж.М.Муқанов “Қазак жерінің тарихы". Атамура-Кззақ- стан. Алматы, “Жасыл тупы ер Барак”, Алматы, “Былым”,1994.	1994 М.С.Трсынова “Казахи Мангышлака во второй половине XIX века”. Алма- Ата, 1977. У.Э.Эрдниев. Калмыки. Элиста. 1988 г. С. Г. Кляшторный, Т. И. Султанов “Казахстан: летопись трех тысячелетий". Алма- Ата, “Рауан", 1992. “Россия. Полное географическое описание нашего Отечества". С.Петербург, Издание А.Ф. Девриена, 1903. К.Нур- пейісов “Алаш һәм Ала- шорда”. “Атакент" Алматы,1995.	1995 С.Мәшімбаев “Сырым Датулы" "Казак әдебиеті” газетІ, 4 казан, 1991 жыл. “Казахстан в эпоху феодализма". Из-во “Наука” Казах. ССР. Алматы, 1981 ж. “Взай- модействие кочевых культур и древних цивилизации". Алма-Ата, “Наука”, Казах, ССР, 1989. М.Мендикулов “Памятники народного зодчества Западного Казахстана” Алма-Ата, “Онер", 1987. С.И.Вайнштейн “Мир кочевников Центра Азии". Наука, Москва, 1991. “Казак- стан тарихы” Т.І. "Атамура", Алматы, 1996. З.Байдосов. Үш гасыр перзенттері. Ақтөбе, 1998 ж. З.Байдосов. Зулмат пен урей: қуәын- сүргін анатомиясы. Қуәын- сүргін курбандары. Ақтөбе, 1997 ж. З.М.Буниятов “Госу- дарство хорезмшахов - Анушетегинидов" /10.97- 1231./Из-во “Наука”, Главная редакция восточной литературы. Москва. 1986 г. А.Г.Малявкин. “Историческая география Центральной Азии". Из-во “Наука".Сибирское отделение. Новосибирск, 1981. К.Ф.Смирнов “Сарматы”. Из-во “Наука”, Москва, 1884. С.А.Плетнева “Половцы” Москва, “Наука”, 1990. “Скифы”. Хрестоматия. Москва. Высшая школа, 1992. М.Тәжібаев “Ақтөбе облысының тарихы”, Ақтөбе, 199.





		
			 
			

			
		
</body>